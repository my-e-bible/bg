<HTML>
<!-- Mirrored from dveri.bg/bible/newtest.bg/16.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<HEAD><TITLE>Послание на св. ап. Павла до Галатяни</TITLE>
<META http-equiv=Content-Type content="text/html; charset=utf-8">
<META content="k.s." name=GENERATOR></HEAD>
<body bgcolor="#FFFFFF">
<p align="center">&nbsp; 
<div align="center">
  <table width="633" border="0">
    <tr> 
      <td> <font face="Verdana, Arial, Helvetica, sans-serif" size="4"><b><center>ПОСЛАНИЕ НА СВЕТИ АПОСТОЛ ПАВЛА ДО ГАЛАТЯНИ
</center></b><br>
<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
1
</font> </b></td> </tr> </table></center>
<br><b>[1:1]</b>&nbsp; Павел апостол, призван не от човеци, нито чрез човек, а чрез Иисуса Христа и Бога Отца, Който Го възкреси от мъртвите,

<br><b>[1:2]</b>&nbsp; и всички братя, които са с мене - до църквите Галатийски:

<br><b>[1:3]</b>&nbsp; благодат вам и мир от Бога Отца и от Господа нашего Иисуса Христа,

<br><b>[1:4]</b>&nbsp; Който отдаде Себе Си за нашите грехове, за да ни избави от сегашния лукав век, по волята на Бога и Отца нашего,

<br><b>[1:5]</b>&nbsp; Комуто слава вовеки веков. Амин.

<br><b>[1:6]</b>&nbsp; Чудя се, че тъй скоро преминавате от Оногова, Който ви е призвал чрез благодатта Христова, към друго благовестие;

<br><b>[1:7]</b>&nbsp; не че има друго благовестие, но има някои, които ви смущават и искат да изопачат благовестието Христово.

<br><b>[1:8]</b>&nbsp; Но ако дори ние, или Ангел от небето ви благовестеше нещо по-друго от това, що ние ви благовестихме, анатема да бъде.

<br><b>[1:9]</b>&nbsp; Както по-горе казахме, и сега пак казвам: който ви благовествува нещо по-друго от това, що приехте, анатема да бъде.

<br><b>[1:10]</b>&nbsp; У човеци ли сега търся благоволение, или у Бога? Или на човеци искам да угаждам? Ако бях още угаждал на човеци, не щях да бъда Христов раб.

<br><b>[1:11]</b>&nbsp; Известявам ви, братя, че Евангелието, което аз благовестих, не е човешко,

<br><b>[1:12]</b>&nbsp; защото и аз нито го приех, нито го научих от човек, а чрез откровение Иисус Христово.

<br><b>[1:13]</b>&nbsp; Слушали сте за някогашното мое поведание в иудейството, че аз прекомерно гонех Божията църква и я разорявах,

<br><b>[1:14]</b>&nbsp; и преуспявах в иудейството повече от мнозина мои връстници в рода ми, понеже бях голям ревнител за отеческите ми предания.

<br><b>[1:15]</b>&nbsp; А когато Бог, Който ме избра от утробата на майка ми и ме призва чрез благодатта Си, благоволи

<br><b>[1:16]</b>&nbsp; да открие в мене Своя Син, за да благовестя за Него между езичниците, - аз веднага се не съветвах с плът и кръв,

<br><b>[1:17]</b>&nbsp; нито възлязох в Иерусалим при ония, които преди мене бяха апостоли, но отидох в Арабия, и пак се върнах в Дамаск.

<br><b>[1:18]</b>&nbsp; Отпосле, подир три години, възлязох в Иерусалим да се видя с Петра, и преседях у него петнайсет дена.

<br><b>[1:19]</b>&nbsp; Другиго от апостолите не видях, освен Иакова, брата Господен.

<br><b>[1:20]</b>&nbsp; А за това, що ви пиша, ето, пред Бога казвам, че не лъжа.

<br><b>[1:21]</b>&nbsp; След това дойдох в страните Сирийски и Киликийски.

<br><b>[1:22]</b>&nbsp; На Христовите църкви в Иудея лично не бях познат,

<br><b>[1:23]</b>&nbsp; а само бяха слушали, че оня, който някога тях гонеше, сега проповядва вярата, що преди разоряваше.

<br><b>[1:24]</b>&nbsp; И прославяха Бога за мене.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
2
</font> </b></td> </tr> </table></center>
<br><b>[2:1]</b>&nbsp; Сетне, след четиринайсет години, пак възлязох в Иерусалим с Варнава, като взех с мене си и Тита.

<br><b>[2:2]</b>&nbsp; А възлязох по откровение и предложих на верните, насаме пък на най-видните, благовестието, което проповядвам между езичниците, - да не би да тичам, или да съм тичал напразно.

<br><b>[2:3]</b>&nbsp; Но и Тит, който беше с мене, макар и елин, не биде принуден да се обреже.

<br><b>[2:4]</b>&nbsp; Колкото пък за привмъкналите се лъжебратя, които скришно дойдоха да подглеждат нашата свобода, що имаме в Христа Иисуса, за да ни поробят, -

<br><b>[2:5]</b>&nbsp; тям нито за час се оставихме да ни покорят, та да се запази у вас истината на благовестието.

<br><b>[2:6]</b>&nbsp; А що се отнася до най-видните (каквито и да са били те някогаш, мене е все едно: Бог не гледа човека по лице), те нищо не ми прибавиха.

<br><b>[2:7]</b>&nbsp; Напротив, като видяха, че мене е поверено да благовестя на необрязаните, както Петру - на обрязаните

<br><b>[2:8]</b>&nbsp; (понеже Оня, Който помогна на Петра в апостолството между обрязаните, помогна и на мене между езичниците),

<br><b>[2:9]</b>&nbsp; и като узнаха за дадената мене благодат, Иаков, Кифа и Иоан, смятани за стълбове, подадоха на мене и на Варнава ръка за общуване, за да отидем ние при езичниците, а те - при обрязаните,

<br><b>[2:10]</b>&nbsp; като само ни поръчаха да помним сиромасите, което се и постарах да изпълня точно.

<br><b>[2:11]</b>&nbsp; А когато дойде Петър в Антиохия, аз му се лично опрях, защото се бе изложил на осъждане.

<br><b>[2:12]</b>&nbsp; Понеже, преди да пристигнат някои от Иакова, той ядеше заедно с езичниците; а когато те дойдоха, почна да се спотаява и да страни, като се боеше от обрязаните.

<br><b>[2:13]</b>&nbsp; Заедно с него лицемереха и другите иудеи, тъй че дори и Варнава се увлече от лицемерието им.

<br><b>[2:14]</b>&nbsp; Но, когато видях, че те не постъпват право по евангелската истина, казах на Петра пред всички: ако ти, бидейки иудеин, живееш по езически, а не по иудейски, защо караш езичниците да живеят по иудейски?

<br><b>[2:15]</b>&nbsp; Ние по природа сме иудеи, а не грешници от езичниците;

<br><b>[2:16]</b>&nbsp; обаче, като узнахме, че човек се оправдава не чрез дела по закона, а само чрез вяра в Иисуса Христа, и ние повярвахме в Христа Иисуса, за да се оправдаем чрез вярата в Христа, а не чрез дела по закона; защото чрез дела по закона няма да се оправдае никоя плът.

<br><b>[2:17]</b>&nbsp; Ако пък, залягайки да се оправдаем в Христа, и сами се оказахме грешници, нима Христос е служител на греха? Съвсем не!

<br><b>[2:18]</b>&nbsp; Защото, ако отново градя, що съм разрушил, сам себе си правя престъпник:

<br><b>[2:19]</b>&nbsp; чрез закона умрях за закона, та да живея за Бога. Разпнах се с Христа,

<br><b>[2:20]</b>&nbsp; и вече не аз живея, а Христос живее в мене. А дето живея сега в плът, живея с вярата в Сина Божий, Който ме възлюби и предаде Себе Си за мене.

<br><b>[2:21]</b>&nbsp; Не отхвърлям Божията благодат; защото, ако чрез закона е оправданието, тогава Христос напразно умря.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
3
</font> </b></td> </tr> </table></center>
<br><b>[3:1]</b>&nbsp; О, неразумни галатяни! Кой ви омая, та вече се не покорявате на истината вие, пред очите на които Иисус Христос бе изобразен така, като да бе разпнат помежду ви?

<br><b>[3:2]</b>&nbsp; Това само искам да науча от вас: чрез дела по закона ли получихте Духа, или чрез послушание на вярата?

<br><b>[3:3]</b>&nbsp; Толкова ли сте неразумни? След като наченахте с дух, с плът ли сега свършвате?

<br><b>[3:4]</b>&nbsp; Нима напразно толкова много претърпяхте? Да беше само напразно!

<br><b>[3:5]</b>&nbsp; Тоя, прочее, Който ви дарува Духа и прави между вас чудеса, чрез дела по закона ли върши това, или чрез послушание на вярата?

<br><b>[3:6]</b>&nbsp; Тъй, Авраам повярва на Бога, и това му се вмени за оправдание.

<br><b>[3:7]</b>&nbsp; Знайте, прочее, че ония, които се облягат на вярата, са синове Авраамови.

<br><b>[3:8]</b>&nbsp; И Писанието, като предвиждаше, че Бог чрез вяра оправдава езичниците, отнапред благовести на Авраама: "в тебе ще бъдат благославяни всички народи".

<br><b>[3:9]</b>&nbsp; И тъй, ония, които се облягат на вярата, биват благословени заедно с верния Авраам,

<br><b>[3:10]</b>&nbsp; а всички, които се облягат на дела по закона, се намират под проклятие. Защото е писано: "проклет е всеки, който не изпълнява постоянно всичко, що е писано в книгата на закона".

<br><b>[3:11]</b>&nbsp; А че чрез закона никой не се оправдава пред Бога, това е явно, защото "праведният чрез вяра ще бъде жив".

<br><b>[3:12]</b>&nbsp; А законът не иска вяра; но говори: "който изпълни тия неща, той ще бъде жив чрез тях".

<br><b>[3:13]</b>&nbsp; Христос ни изкупи от клетвата на закона, като стана заради нас клетва (защото писано е: "проклет е всеки, който виси на дърво"),

<br><b>[3:14]</b>&nbsp; та благословението Авраамово чрез Христа Иисуса да се разпростре върху езичниците, за да получим обещания Дух чрез вярата.

<br><b>[3:15]</b>&nbsp; Братя, говоря по човешки: и човешко завещание, утвърдено вече, никой не разваля, нито допълня.

<br><b>[3:16]</b>&nbsp; Но обещанията бидоха дадени на Авраама и на семето му. Не е казано: "и на семената", като за мнозина, а като за едного: "и на семето ти", което е Христос.

<br><b>[3:17]</b>&nbsp; Аз пък казвам, че законът, който се яви след четиристотин и трийсет години, не отменя утвърдения по-преди от Бога завет за Христа, та обещанието да изгуби сила.

<br><b>[3:18]</b>&nbsp; Защото, ако наследството е по закон, то вече не е по обещание; а на Авраама Бог го дарува по обещание.

<br><b>[3:19]</b>&nbsp; Прочее, защо е даден законът? Той биде прибавен поради престъпленията, докле дойде семето, към което се отнася обещанието, и е предаден чрез Ангели, с ръка на посредник.

<br><b>[3:20]</b>&nbsp; Но посредникът не бива посредник само на едного, а Бог е един.

<br><b>[3:21]</b>&nbsp; И тъй, законът противен ли е на Божиите обещания? Съвсем не! Защото, ако беше даден закон, който да можеше да животвори, то наистина оправданието щеше да бъде от закона;

<br><b>[3:22]</b>&nbsp; но Писанието заключи всички под грях, та обещанието да се даде на вярващите чрез вяра в Иисуса Христа.

<br><b>[3:23]</b>&nbsp; Преди да дойде вярата, бяхме под стражата на закона, заключени за вярата, която щеше да се открие.

<br><b>[3:24]</b>&nbsp; И тъй, законът беше за нас възпитател в Христа, за да се оправдаем чрез вяра;

<br><b>[3:25]</b>&nbsp; а след като дойде вярата, ние вече не сме под ръководството на възпитател.

<br><b>[3:26]</b>&nbsp; Защото всички сте синове Божии чрез вярата в Христа Иисуса;

<br><b>[3:27]</b>&nbsp; всички, които в Христа се кръстихте, в Христа се облякохте.

<br><b>[3:28]</b>&nbsp; Няма вече иудеин, ни елин; няма роб, ни свободник; няма мъжки пол, ни женски; защото всички вие едно сте в Христа Иисуса.

<br><b>[3:29]</b>&nbsp; Ако пък вие сте Христови, тогава Авраамово семе сте, и по обещание наследници.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
4
</font> </b></td> </tr> </table></center>
<br><b>[4:1]</b>&nbsp; Казвам още: наследникът, докле е невръстен, с нищо се не отличава от роб, макар и да е господар на всичко;

<br><b>[4:2]</b>&nbsp; но е под настойници и домоуправители до определения от бащата срок.

<br><b>[4:3]</b>&nbsp; Така и ние, докле бяхме невръстни, бяхме поробени под стихиите на света;

<br><b>[4:4]</b>&nbsp; но, когато се изпълни времето, Бог изпрати Своя Син (Единороден), Който се роди от жена и се подчини на закона,

<br><b>[4:5]</b>&nbsp; за да изкупи ония, които бяха под закона, та да получим осиновението.

<br><b>[4:6]</b>&nbsp; А понеже вие сте синове, Бог изпрати в сърцата ви Духа на Своя Син, Който Дух вика: Авва, сиреч, Отче!

<br><b>[4:7]</b>&nbsp; Затова не си вече роб, а син; ако пък си син, то си и наследник Божий чрез Иисуса Христа.

<br><b>[4:8]</b>&nbsp; Но тогава, понеже не знаехте Бога, служехте на богове, които по естество не са богове;

<br><b>[4:9]</b>&nbsp; а сега, като познахте Бога, или, по-добре, като бидохте познати от Бога, как се връщате пак към немощните и оскъдни стихии и искате пак изново да им служите?

<br><b>[4:10]</b>&nbsp; Тачите дни, месеци, времена и години.

<br><b>[4:11]</b>&nbsp; Боя се за вас, да не би напразно да съм се трудил помежду ви.

<br><b>[4:12]</b>&nbsp; Моля ви, братя, бъдете като мене, защото и аз бях като вас. Вие с нищо не сте ме обидили:

<br><b>[4:13]</b>&nbsp; знаете, че, когато ви благовестих за пръв път, аз бях немощен по плът,

<br><b>[4:14]</b>&nbsp; и при все това, вие не презряхте моето в плътта ми изкушение и не се погнусихте от него, но ме приехте като Ангел Божий, като Христа Иисуса.

<br><b>[4:15]</b>&nbsp; Колко благатки бяхте тогава! Свидетелствувам за вас, че, ако да можеше, очите си щяхте да изтръгнете и да ми ги дадете.

<br><b>[4:16]</b>&nbsp; И тъй, враг ваш ли станах, като ви говоря истината?

<br><b>[4:17]</b>&nbsp; Ревнуват за вас не с добра цел, но искат да ви отлъчат от мене, та вие за тях да ревнувате.

<br><b>[4:18]</b>&nbsp; Добре е да имате ревност към доброто винаги, а не само когато съм помежду ви.

<br><b>[4:19]</b>&nbsp; Чеда мои, за които съм пак в родилни болки, докле се изобрази във вас Христос,

<br><b>[4:20]</b>&nbsp; искал бих сега да бъда помежду ви и да изменя гласа си, защото съм в недоумение за вас.

<br><b>[4:21]</b>&nbsp; Кажете ми вие, които желаете да бъдете под закона: не слушате ли закона?

<br><b>[4:22]</b>&nbsp; Защото писано е: Авраам имаше двама синове, един от робинята, а друг от свободната.

<br><b>[4:23]</b>&nbsp; Но който беше от робинята, по плът се роди; а който беше от свободната - по обещание.

<br><b>[4:24]</b>&nbsp; Това се разбира иносказателно. Това са двата завета, единият от Синайската планина, който ражда за робство и който е Агар,

<br><b>[4:25]</b>&nbsp; понеже Агар означава планина Синай в Арабия и съответствува на сегашния Иерусалим и робува с децата си;

<br><b>[4:26]</b>&nbsp; а горният Иерусалим е свободен: той е майка на всинца ни.

<br><b>[4:27]</b>&nbsp; Защото писано е: "развесели се, неплодна, ти, която не раждаш; възкликни и извикай ти, която не си изпитала родилни мъки; защото напустеницата има много повече деца от оная, която има мъж".

<br><b>[4:28]</b>&nbsp; Ние пък, братя, сме като Исаака, чеда на обещание.

<br><b>[4:29]</b>&nbsp; Но, както тогава роденият по плът гонеше родения по дух, тъй и сега.

<br><b>[4:30]</b>&nbsp; А какво говори Писанието? - Изпъди робинята и сина й, защото синът на робинята няма да бъде наследник заедно със сина на свободната.

<br><b>[4:31]</b>&nbsp; И тъй, братя, не сме деца на робинята, а на свободната.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
5
</font> </b></td> </tr> </table></center>
<br><b>[5:1]</b>&nbsp; И тъй, стойте твърдо в свободата, която Христос ни дарува, и не се подлагайте пак под робско иго.

<br><b>[5:2]</b>&nbsp; Ето аз, Павел, ви казвам: ако се обрязвате, Христос нищо няма да ви ползува.

<br><b>[5:3]</b>&nbsp; Свидетелствувам пак на всеки човек, който се обрязва, че той е длъжен да изпълни целия закон.

<br><b>[5:4]</b>&nbsp; Вие, които искате, да се оправдавате със закона, отметнахте се от Христа, отпаднахте от благодатта,

<br><b>[5:5]</b>&nbsp; а ние се надяваме и очакваме оправдание от вярата чрез Духа.

<br><b>[5:6]</b>&nbsp; Защото в Христа Иисуса нито обрязването има сила, нито необрязването, но вярата, която действува чрез любов.

<br><b>[5:7]</b>&nbsp; Вие отивахте добре: кой ви спря, да се не покорявате на истината?

<br><b>[5:8]</b>&nbsp; Това придумване не е от Оногова, Който ви призовава.

<br><b>[5:9]</b>&nbsp; Малко квас заквася цялото тесто.

<br><b>[5:10]</b>&nbsp; Аз имам вяра у вас чрез Господа, че вие не ще мислите инак; а оня, който ви смущава, - който и да е той, - ще претърпи осъда.

<br><b>[5:11]</b>&nbsp; А за какво още ме гонят, братя, ако аз и сега проповядвам обрязване? Тогава би се прекратила съблазънта от кръста.

<br><b>[5:12]</b>&nbsp; О, да бяха отсечени ония, които ви размиряват!

<br><b>[5:13]</b>&nbsp; Към свобода сте призвани вие, братя; само че свободата ви да не служи като повод да угаждате на плътта, но с любов си услужвайте един другиму.

<br><b>[5:14]</b>&nbsp; Защото целият закон се изпълнява в една дума, именно в: възлюби ближния си като себе си.

<br><b>[5:15]</b>&nbsp; Ако пък един други се гризете и се ядете, пазете се да се не изтребите един други.

<br><b>[5:16]</b>&nbsp; Аз казвам: живейте духом, и не ще изпълнявате прищевките на плътта.

<br><b>[5:17]</b>&nbsp; Защото плътта желае противното на духа, а духът - противното на плътта; те се противят един другиму, за да не правите онова, що бихте пожелали.

<br><b>[5:18]</b>&nbsp; Ако се водите по дух, вие не сте под закон.

<br><b>[5:19]</b>&nbsp; Делата на плътта са известни; те са: прелюбодейство, блудство, нечистота, разпътство,

<br><b>[5:20]</b>&nbsp; идолослужение, магии, вражди, свади, ревнувания, гняв, разпри, разногласия, (съблазни,) ереси,

<br><b>[5:21]</b>&nbsp; завист, убийства, пиянство, срамни гощавки и други такива; отнапред ви казвам, както и по-преди ви казах, че, които вършат това, няма да наследят царството Божие.

<br><b>[5:22]</b>&nbsp; А плодът на духа е: любов, радост, мир, дълготърпение, благост, милосърдие, вяра,

<br><b>[5:23]</b>&nbsp; кротост, въздържание. Против такива няма закон.

<br><b>[5:24]</b>&nbsp; Ония пък, които са Христови, разпнали са плътта си със страстите и похотите.

<br><b>[5:25]</b>&nbsp; Ако живеем духом, по дух сме длъжни и да постъпваме.

<br><b>[5:26]</b>&nbsp; Да не бъдем пустославни, един други да се не дразним, един другиму да си не завиждаме.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
6
</font> </b></td> </tr> </table></center>
<br><b>[6:1]</b>&nbsp; Братя, и да падне човек в някое прегрешение, вие духовните поправяйте такъв с дух на кротост, като се пазите да не би и вие да бъдете изкушени.

<br><b>[6:2]</b>&nbsp; Понасяйте един другиму теготите, и така изпълнете закона Христов.

<br><b>[6:3]</b>&nbsp; Защото, който счита себе си за нещо, бидейки нищо, той себе си мами.

<br><b>[6:4]</b>&nbsp; Нека всеки изпитва делата си, и тогава ще има похвала само в себе си, а не пред другиго,

<br><b>[6:5]</b>&nbsp; защото всеки ще понесе своето бреме.

<br><b>[6:6]</b>&nbsp; Наставляваният със слово да дели всяко благо с оногова, който го наставлява.

<br><b>[6:7]</b>&nbsp; Недейте се лъга: Бог поругаван не бива. Каквото посее човек, това и ще пожъне:

<br><b>[6:8]</b>&nbsp; който сее в плътта си, от плътта ще пожъне тление; а който сее в духа, от духа ще пожъне вечен живот.

<br><b>[6:9]</b>&nbsp; Като правим добро, да се не обезсърчаваме, защото ще пожънем в свое време, без да се уморяваме.

<br><b>[6:10]</b>&nbsp; И тъй, докле имаме време, нека правим добро на всички, а най-вече на своите по вяра.

<br><b>[6:11]</b>&nbsp; Вижте, колко много ви написах с ръката си.

<br><b>[6:12]</b>&nbsp; Тия, които искат да се нравят по плът, те ви принуждават да се обрязвате, само за да не бъдат гонени за кръста Христов;

<br><b>[6:13]</b>&nbsp; защото и ония, които се обрязват, сами не пазят закона, а искат вие да се обрязвате, за да се похвалят с вашата плът;

<br><b>[6:14]</b>&nbsp; а мене да ми не дава Господ да се хваля, освен с кръста на Господа нашего Иисуса Христа, чрез който за мене светът е разпнат, и аз за света.

<br><b>[6:15]</b>&nbsp; Защото в Христа Иисуса нито обрязването има някаква сила, нито необрязването, а новата твар.

<br><b>[6:16]</b>&nbsp; На ония, които постъпват по това правило, нека бъде мир и милост - тям и на Израиля Божий.

<br><b>[6:17]</b>&nbsp; Прочее, никой да ми не досажда, защото аз нося на тялото си раните на Господа Иисуса.

<br><b>[6:18]</b>&nbsp; Благодатта на Господа нашего Иисуса Христа да бъде с вашия дух, братя. Амин.

</font><br><br></td></tr></table></div></body>
<!-- Mirrored from dveri.bg/bible/newtest.bg/16.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
</html>