<HTML>
<!-- Mirrored from dveri.bg/bible/newtest.bg/17.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<HEAD><TITLE>Послание на св. ап. Павла до Ефесяни</TITLE>
<META http-equiv=Content-Type content="text/html; charset=utf-8">
<META content="k.s." name=GENERATOR></HEAD>
<body bgcolor="#FFFFFF">
<p align="center">&nbsp; 
<div align="center">
  <table width="633" border="0">
    <tr> 
      <td> <font face="Verdana, Arial, Helvetica, sans-serif" size="4"><b><center>ПОСЛАНИЕ НА СВЕТИ АПОСТОЛ ПАВЛА ДО ЕФЕСЯНИ
</center></b><br>
<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
1
</font> </b></td> </tr> </table></center>
<br><b>[1:1]</b>&nbsp; Павел, апостол на Иисуса Христа по воля Божия - до намиращите се в Ефес светии и вярващи в Христа Иисуса:

<br><b>[1:2]</b>&nbsp; благодат вам и мир от Бога Отца нашего и от Господа Иисуса Христа.

<br><b>[1:3]</b>&nbsp; Благословен да бъде Бог и Отец на Господа нашего Иисуса Христа, Който ни благослови в Христа с всяко духовно благословение от небесата,

<br><b>[1:4]</b>&nbsp; както и ни избра чрез Него, преди да се свят създаде, за да бъдем свети и непорочни пред Него с любов,

<br><b>[1:5]</b>&nbsp; както предопредели да ни осинови за Себе Си чрез Иисуса Христа, по благоволение на Своята воля,

<br><b>[1:6]</b>&nbsp; за да бъде хвалена славата на Неговата благодат, с която Той ни е облагодатствувал чрез Своя Възлюбен,

<br><b>[1:7]</b>&nbsp; в Когото имаме изкупление чрез кръвта Му, прошка на греховете по богатството на Неговата благодат.

<br><b>[1:8]</b>&nbsp; Тая благодат Той изобилно ни дарува във всяка премъдрост и разум,

<br><b>[1:9]</b>&nbsp; като ни откри тайната на волята Си по Своето благоволение, що бе отпреди положил в Себе Си,

<br><b>[1:10]</b>&nbsp; в нареждане изпълнението на времената, за да съедини всичко небесно и земно под един глава - Христа.

<br><b>[1:11]</b>&nbsp; Чрез Него ние бяхме и избрани за наследници, предназначени по определение на Бога, Който върши всичко по решение на волята Си,

<br><b>[1:12]</b>&nbsp; за да послужим за похвала на славата Му ние, които отпреди се надявахме на Христа;

<br><b>[1:13]</b>&nbsp; чрез Него и вие, като чухте словото на истината - благовестието за вашето спасение, и като повярвахте в Него, бидохте запечатани с обещания Светий Дух,

<br><b>[1:14]</b>&nbsp; Който е залог за нашето наследство, та да се изкупи достоянието Му за похвала на славата Му.

<br><b>[1:15]</b>&nbsp; Ето защо и аз, като чух за вашата вяра в Христа Иисуса и за любовта към всички светии,

<br><b>[1:16]</b>&nbsp; не преставам да благодаря на Бога за вас, като ви споменувам в молитвите си,

<br><b>[1:17]</b>&nbsp; щото Бог на Господа нашего Иисуса Христа, Отец на славата, да ви даде дух на премъдрост и откровение, за да Го познаете,

<br><b>[1:18]</b>&nbsp; и да просвети очите на сърцето ви, та да познаете, в що се състои надеждата на тия, които са призвани от Него, какво е богатството на славното Негово наследство за светиите,

<br><b>[1:19]</b>&nbsp; и колко е безмерно величието на Неговата мощ в нас, които вярваме чрез действието на крепката Му сила.

<br><b>[1:20]</b>&nbsp; С тая сила Той действува в Христа, като Го възкреси от мъртвите и постави от дясната Си страна на небесата,

<br><b>[1:21]</b>&nbsp; по-горе от всяко началство и власт, сила и господство и от всяко име, с което именуват не само в тоя век, но и в бъдещия,

<br><b>[1:22]</b>&nbsp; и покори всичко под нозете Му и Го постави над всичко Глава на църквата,

<br><b>[1:23]</b>&nbsp; която е Негово тяло, пълнота на Тогова, Който изпълня всичко във всичко.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
2
</font> </b></td> </tr> </table></center>
<br><b>[2:1]</b>&nbsp; И вас, мъртвите поради вашите престъпления и грехове,

<br><b>[2:2]</b>&nbsp; в които живяхте някогаш според живота на тоя свят, съгласно с княза на въздушната власт, сиреч на духа, който сега действува в синовете на неверието,

<br><b>[2:3]</b>&nbsp; сред които и ние всинца живяхме някогаш според плътските си похоти, изпълнявайки желанията на плътта и на помислите, и по естество бяхме, както и другите, чеда на гнева, -

<br><b>[2:4]</b>&nbsp; Бог, богат с милост, поради голямата Си любов, с която ни обикна,

<br><b>[2:5]</b>&nbsp; макар да бяхме мъртви поради престъпленията, оживотвори с Христа (по благодат сте спасени),

<br><b>[2:6]</b>&nbsp; и възкреси с Него и постави на небесата в Христа Иисуса,

<br><b>[2:7]</b>&nbsp; за да яви на бъдещите векове преизобилното богатство на Своята благодат в доброта към нас чрез Христа Иисуса.

<br><b>[2:8]</b>&nbsp; Защото по благодат сте спасени чрез вярата; и това не е от вас - Божий дар е;

<br><b>[2:9]</b>&nbsp; не е от дела, за да не би някой да се похвали.

<br><b>[2:10]</b>&nbsp; Защото Негово творение сме ние, създадени в Христа Иисуса за добри дела, що Бог е предназначил да вършим.

<br><b>[2:11]</b>&nbsp; И тъй, помнете, че вие, някогаш езичници по плът, които бяхте назовавани необрязани от тъй наричаните обрязани с плътско обрязване, извършвано с ръце,

<br><b>[2:12]</b>&nbsp; че вие бяхте тогава без Христа, отстранени от израилското общество, чужди към заветите на обещанието, лишени от надежда и безбожници в света;

<br><b>[2:13]</b>&nbsp; а сега в Христа Иисуса вие, които някогаш бяхте далеч, станахте близки чрез кръвта Христова.

<br><b>[2:14]</b>&nbsp; Защото Той е нашият мир, Който направи от двата народа един и разруши преградата, що беше посред,

<br><b>[2:15]</b>&nbsp; като с плътта Си унищожи враждата, а с учението - закона на заповедите, за да създаде в Себе Си от двата народа един нов човек, въдворявайки мир,

<br><b>[2:16]</b>&nbsp; и в едно тяло да примири двата народа с Бога чрез кръста, като на него уби враждата;

<br><b>[2:17]</b>&nbsp; и като дойде, благовести мир на вас, далечни и близки,

<br><b>[2:18]</b>&nbsp; защото чрез Него и едните и другите имаме достъп при Отца, в единия Дух.

<br><b>[2:19]</b>&nbsp; И тъй, вие не сте вече чужди и пришълци, а съграждани на светиите и свои на Бога,

<br><b>[2:20]</b>&nbsp; като се утвърдихте върху основата на апостолите и пророците, имайки Самия Иисуса Христа за краеъгълен камък,

<br><b>[2:21]</b>&nbsp; върху който цялото здание, стройно сглобено, възраства в храм свет чрез Господа,

<br><b>[2:22]</b>&nbsp; върху който и вие се съзиждате в жилище Божие чрез Духа.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
3
</font> </b></td> </tr> </table></center>
<br><b>[3:1]</b>&nbsp; Ето защо аз, Павел, съм окованик Иисус Христов за вас езичниците.

<br><b>[3:2]</b>&nbsp; Вие чухте за разпоредбата на благодатта Божия, мене дадена за вас,

<br><b>[3:3]</b>&nbsp; именно, че чрез откровение Бог ми възвести тайната (както и по-горе ви писах накратко,

<br><b>[3:4]</b>&nbsp; от което, като четете, можете проумя, как съм схванал тайната на Христа),

<br><b>[3:5]</b>&nbsp; която не беше възвестена на синовете човешки от предишните поколения, както сега се откри на светите Му апостоли и пророци чрез Духа Светаго.

<br><b>[3:6]</b>&nbsp; Това стана, за да бъдат езичниците сънаследници, съставящи едно тяло, и съпричастници на обещанието Божие в Христа Иисуса чрез благовестието,

<br><b>[3:7]</b>&nbsp; на което станах служител според дара на благодатта Божия, дадена ми по действие на Неговата сила.

<br><b>[3:8]</b>&nbsp; На мене, най-малкия от всички светии, се даде тая благодат - да благовестя на езичниците неизследимото богатство Христово

<br><b>[3:9]</b>&nbsp; и да открия на всички, в що се състои разпоредбата на тайната, скривана от векове в Бога, Който създаде всичко чрез Иисуса Христа,

<br><b>[3:10]</b>&nbsp; та многоразличната премъдрост Божия да стане сега чрез църквата известна на началствата и властите небесни,

<br><b>[3:11]</b>&nbsp; по предвечното определение, което Той е изпълнил в Христа Иисуса, Господа нашего,

<br><b>[3:12]</b>&nbsp; у Когото, чрез вярата в Него, имаме дръзновение да се доближаваме към Бога с доверие.

<br><b>[3:13]</b>&nbsp; Поради това моля ви, не падайте духом пред моите заради вас скърби, които са ваша слава.

<br><b>[3:14]</b>&nbsp; Затова прекланям колене пред Отеца на Господа нашего Иисуса Христа,

<br><b>[3:15]</b>&nbsp; от Когото се именува всеки род на небесата и на земята,

<br><b>[3:16]</b>&nbsp; да ви даде, по богатството на славата Си, крепко да се утвърдите чрез Духа Му във вътрешния човек,

<br><b>[3:17]</b>&nbsp; и чрез вярата да се всели Христос в сърцата ви,

<br><b>[3:18]</b>&nbsp; та, вкоренени и утвърдени в любов, да можете проумя с всички светии, що е ширина и дължина, дълбочина и височина,

<br><b>[3:19]</b>&nbsp; и да узнаете Христовата любов, която превъзхожда всяко знание, за да се изпълните във всичката пълнота Божия.

<br><b>[3:20]</b>&nbsp; А на Тогова, Който може, според действуващата в нас сила, да извърши несравнено повече от всичко, що просим, или за каквото помисляме,

<br><b>[3:21]</b>&nbsp; Нему да бъде слава в църквата чрез Христа Иисуса във всички родове от века до века. Амин.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
4
</font> </b></td> </tr> </table></center>
<br><b>[4:1]</b>&nbsp; И тъй, аз, окованик за Господа, моля ви да постъпвате достойно за званието, за което сте призвани,

<br><b>[4:2]</b>&nbsp; с всяко смиреномъдрие, кротост и великодушие, като се търпите един други с любов

<br><b>[4:3]</b>&nbsp; и залягате да запазвате единството на духа чрез връзките на мира.

<br><b>[4:4]</b>&nbsp; Едно тяло сте и един дух, както сте и призвани към една надежда на вашето звание;

<br><b>[4:5]</b>&nbsp; един е Господ, една е вярата, едно е кръщението,

<br><b>[4:6]</b>&nbsp; един е Бог и Отец на всички, Който е над всички, и чрез всички, и във всички нас.

<br><b>[4:7]</b>&nbsp; А на всеки един от нас благодатта е дадена по мярката на дара Христов.

<br><b>[4:8]</b>&nbsp; Затова е и казано: "като се възкачи на височината, плени плен и даде дарове на човеците".

<br><b>[4:9]</b>&nbsp; А "възкачи се" що означава, ако не това, че Той е и слязъл по-напред в най-долните места на земята?

<br><b>[4:10]</b>&nbsp; Слезлият е Същият, Който се и възкачи по-горе от всички небеса, за да изпълни всичко.

<br><b>[4:11]</b>&nbsp; И Той постави едни за апостоли, други за пророци, други за евангелисти, други за пастири и учители,

<br><b>[4:12]</b>&nbsp; за усъвършенствуване на светиите в делото на служението, в съзиждане на тялото Христово,

<br><b>[4:13]</b>&nbsp; докле всинца достигнем до единство на вярата и на познаването Сина Божий, до състояние на мъж съвършен, до пълната възраст на Христовото съвършенство,

<br><b>[4:14]</b>&nbsp; та да не бъдем вече младенци, люлеени и увличани от всеки вятър на лъжливо учение, по лукавството на човеците, по хитрото изкуство на измамата,

<br><b>[4:15]</b>&nbsp; а с истинска любов да растем по всичко в Оногова, Който е глава, - Христос,

<br><b>[4:16]</b>&nbsp; от Когото цялото тяло, стройно сглобено и свързано чрез всички дарувани свръзки, при действието на всяка част според силите й, нараства, за да се съзижда в любов.

<br><b>[4:17]</b>&nbsp; Това прочее ви говоря и за свидетел призовавам Господа: да не постъпвате вече, както постъпват и останалите езичници по суетата на ума си,

<br><b>[4:18]</b>&nbsp; бидейки помрачени в разума, отстранени в Божия живот поради тяхното невежество и ожесточението на сърцето им;

<br><b>[4:19]</b>&nbsp; дошли до безчувствие, те се предадоха на разпътство и ненаситно вършат всяка нечистота.

<br><b>[4:20]</b>&nbsp; Но вие не тъй познахте Христа,

<br><b>[4:21]</b>&nbsp; щом наистина сте чули за Него и в Него сте се научили (както е истината в Иисуса)

<br><b>[4:22]</b>&nbsp; да отхвърлите от себе си ветхия според предишното ви живеене човек, който изтлява в прелъстителни похоти,

<br><b>[4:23]</b>&nbsp; да се обновите с духа на своя ум

<br><b>[4:24]</b>&nbsp; и да се облечете в новия човек, създаден по Бога в правда и светост на истината.

<br><b>[4:25]</b>&nbsp; Заради това, като отхвърлите лъжата, казвайте истината всеки на ближния си, понеже сме членове един другиму.

<br><b>[4:26]</b>&nbsp; Гневете се, но не грешете: слънце да ви не залязва гневни;

<br><b>[4:27]</b>&nbsp; нито давайте място на дявола.

<br><b>[4:28]</b>&nbsp; Който е крал, да не краде вече, а по-добре е да се труди, като върши с ръцете си полезното, за да има що да отделя ономува, който се нуждае.

<br><b>[4:29]</b>&nbsp; Никаква гнила дума да не излиза из устата ви, а само добра, за назидание във вярата, за да принася благодат на слушащите.

<br><b>[4:30]</b>&nbsp; И не оскърбявайте Светия Дух Божий, с Когото сте запечатани за в деня на избавлението.

<br><b>[4:31]</b>&nbsp; Всяко огорчение и ярост, гняв, вик и хула да бъдат далеч от вас заедно с всяка злоба;

<br><b>[4:32]</b>&nbsp; но бивайте един към другиго добри, състрадателни, прощавайки си един другиму, както и Бог ви прости в Христа.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
5
</font> </b></td> </tr> </table></center>
<br><b>[5:1]</b>&nbsp; И тъй, подражавайте Богу, като чеда възлюбени,

<br><b>[5:2]</b>&nbsp; и живейте в любов, както и Христос ни възлюби и за нас предаде Себе Си принос и жертва Богу за приятно благоухание.

<br><b>[5:3]</b>&nbsp; А блудство и всяка нечистота или користолюбие дори и да се не споменуват между вас, както прилича на светии,

<br><b>[5:4]</b>&nbsp; нито пък срамни и празни думи и смехории, които са неприлични, а наопаки, да се чува благодарение.

<br><b>[5:5]</b>&nbsp; Защото това трябва да знаете, че никой блудник, или нечист, или користолюбец, който е идолослужител, няма наследство в царството на Христа и Бога.

<br><b>[5:6]</b>&nbsp; Никой да ви не прелъстява с празни думи, защото заради всичко това дохожда гневът Божий върху синовете на неверието;

<br><b>[5:7]</b>&nbsp; и тъй, не ставайте техни съучастници.

<br><b>[5:8]</b>&nbsp; Вие бяхте някога тъмнина, а сега сте светлина в Господа; постъпвайте като чеда на светлината,

<br><b>[5:9]</b>&nbsp; защото плодът на Духа се състои във всяка доброта, правда и истина -

<br><b>[5:10]</b>&nbsp; и изпитвайте, що е благоугодно Богу.

<br><b>[5:11]</b>&nbsp; Не участвувайте в безплодните дела на тъмнината; напротив, изобличавайте ги.

<br><b>[5:12]</b>&nbsp; Защото за онова, което нечестивците скришом вършат, срамно е и да се говори.

<br><b>[5:13]</b>&nbsp; А всичко, което се изобличава, от светлината става явно: понеже всичко, което бива явно, е светлина.

<br><b>[5:14]</b>&nbsp; Затова е казано: стани ти, който спиш, и възкръсни от мъртвите, и ще те осветли Христос.

<br><b>[5:15]</b>&nbsp; И тъй, гледайте, колко внимателно трябва да постъпвате: не като неразумни, а като мъдри,

<br><b>[5:16]</b>&nbsp; като скъпите времето, защото дните са лукави.

<br><b>[5:17]</b>&nbsp; Затова недейте бива неразсъдливи, а разпознавайте, що е воля Божия.

<br><b>[5:18]</b>&nbsp; И не се опивайте с вино, от което произлиза разпътство; но се изпълняйте с Дух,

<br><b>[5:19]</b>&nbsp; като се назидавате сами с псалми и славославия и с песни духовни, пеейки и възпявайки в сърцата си Господа,

<br><b>[5:20]</b>&nbsp; като благодарите винаги за всичко на Бога и Отца, в името на Господа нашего Иисуса Христа,

<br><b>[5:21]</b>&nbsp; като се покорявате един другиму в страх Божий.

<br><b>[5:22]</b>&nbsp; Вие, жените, покорявайте се на мъжете си, като на Господа,

<br><b>[5:23]</b>&nbsp; защото мъжът е глава на жената, както и Христос е глава на църквата, и Той е спасител на тялото.

<br><b>[5:24]</b>&nbsp; Но както църквата се покорява на Христа, така и жените да се покоряват на мъжете си във всичко.

<br><b>[5:25]</b>&nbsp; Вие, мъжете, обичайте жените си, както и Христос обикна църквата и предаде Себе Си за нея,

<br><b>[5:26]</b>&nbsp; за да я освети, като я очисти с водната баня чрез словото;

<br><b>[5:27]</b>&nbsp; за да я представи на Себе Си славна църква, която няма петно, или порок, или нещо подобно, но да бъде света и непорочна.

<br><b>[5:28]</b>&nbsp; Тъй са длъжни мъжете да обичат жените си, както обичат телата си: който обича жена си, себе си обича.

<br><b>[5:29]</b>&nbsp; Защото никой никога не е намразил плътта си, а я храни и съгрява, както и Господ - църквата,

<br><b>[5:30]</b>&nbsp; понеже ние сме членове на тялото Му - от плътта Му и от костите Му.

<br><b>[5:31]</b>&nbsp; "Затова ще остави човек баща си и майка си и ще се прилепи към жена си, и ще бъдат двамата една плът".

<br><b>[5:32]</b>&nbsp; Тази тайна е велика; но аз говоря за Христа и за църквата.

<br><b>[5:33]</b>&nbsp; Тъй и всеки един от вас така да обича жена си, както обича себе си, а жената да се бои от мъжа си.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
6
</font> </b></td> </tr> </table></center>
<br><b>[6:1]</b>&nbsp; Вие, децата, бъдете послушни на родителите си, в името на Господа, защото това е справедливо.

<br><b>[6:2]</b>&nbsp; "Почитай баща си и майка си" (това е първа заповед с обещание),

<br><b>[6:3]</b>&nbsp; "за да ти бъде добре, и да живееш дълго на земята".

<br><b>[6:4]</b>&nbsp; И вие, бащите, не дразнете децата си, а ги възпитавайте в учение и наставление Господне.

<br><b>[6:5]</b>&nbsp; Вие, рабите, бъдете послушни на вашите по плът господари със страх и трепет, в простота на сърцето си, както на Христа,

<br><b>[6:6]</b>&nbsp; не със слугуване само за очи като човекоугодници, а като Христови раби, изпълнявайки от душа волята Божия,

<br><b>[6:7]</b>&nbsp; усърдно служейки, като че служите на Господа, а не на човеци,

<br><b>[6:8]</b>&nbsp; и знаейки, че всеки, бил той роб или свободник, ще получи от Господа според доброто, което извърши.

<br><b>[6:9]</b>&nbsp; И вие, господарите, също тъй се отнасяйте към тях и бъдете умерени в строгостта, знаейки, че и над сами вас и над тях има в небесата Господар, у Когото няма лицеприятие.

<br><b>[6:10]</b>&nbsp; Прочее, братя мои, усилвайте се в Господа и в мощта на силата Му;

<br><b>[6:11]</b>&nbsp; облечете се във всеоръжието Божие, за да можете устоя против дяволските козни,

<br><b>[6:12]</b>&nbsp; защото нашата борба не е против кръв и плът, а против началствата, против властите, против светоуправниците на тъмнината от тоя век, против поднебесните духове на злобата.

<br><b>[6:13]</b>&nbsp; Заради това приемете Божието всеоръжие, за да можете се възпротиви в лош ден и, като надвиете всичко, да устоите.

<br><b>[6:14]</b>&nbsp; И тъй, стойте, като си препашете кръста с истина и се облечете в бронята на правдата,

<br><b>[6:15]</b>&nbsp; и обуйте нозете си в готовност да благовестите мира;

<br><b>[6:16]</b>&nbsp; а над всичко вземете щита на вярата, с който ще можете угаси всички нажежени стрели на лукавия;

<br><b>[6:17]</b>&nbsp; вземете и шлема на спасението и духовния меч, който е Божието слово;

<br><b>[6:18]</b>&nbsp; с всяка молитва и просба молете се духом във всяко време и старайте се за същото това с всяко постоянство и молба за всички светии

<br><b>[6:19]</b>&nbsp; и за мене, та, като отварям уста, да ми се даде слово, дръзновено да възвестявам тайната на благовестието,

<br><b>[6:20]</b>&nbsp; заради което съм пратеник в окови, за да го проповядвам смело, както ми прилича.

<br><b>[6:21]</b>&nbsp; А за да знаете и вие, как съм и що работя, за всичко ще ви извести Тихик, възлюбен брат и верен в Господа служител,

<br><b>[6:22]</b>&nbsp; когото пратих при вас за това същото, за да узнаете за нас, и да утеши сърцата ви.

<br><b>[6:23]</b>&nbsp; Мир на братята и любов с вяра от Бога Отца и от Господа Иисуса Христа.

<br><b>[6:24]</b>&nbsp; Благодатта да бъде с всички, неизменно любещи Господа нашего Иисуса Христа. Амин.

</font><br><br></td></tr></table></div></body>
<!-- Mirrored from dveri.bg/bible/newtest.bg/17.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
</html>