<HTML>
<!-- Mirrored from dveri.bg/bible/newtest.bg/20.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
<!-- Added by HTTrack --><meta http-equiv="content-type" content="text/html;charset=Windows-1251" /><!-- /Added by HTTrack -->
<HEAD><TITLE>Първо послание на св. ап. Павла до Солуняни</TITLE>
<META http-equiv=Content-Type content="text/html; charset=windows-1251">
<META content="k.s." name=GENERATOR></HEAD>
<body bgcolor="#FFFFFF">
<p align="center">&nbsp; 
<div align="center">
  <table width="633" border="0">
    <tr> 
      <td> <font face="Verdana, Arial, Helvetica, sans-serif" size="4"><b><center>ПЪРВО ПОСЛАНИЕ НА СВЕТИ АПОСТОЛ ПАВЛА ДО СОЛУНЯНИ
</center></b><br>
<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
1
</font> </b></td> </tr> </table></center>
<br><b>[1:1]</b>&nbsp; Павел, Силуан и Тимотей - до солунската църква в Бога Отца и в Господа Иисуса Христа: благодат вам и мир от Бога Отца нашего и от Господа Иисуса Христа.

<br><b>[1:2]</b>&nbsp; Винаги благодарим на Бога за всинца ви, като ви споменуваме в молитвите си

<br><b>[1:3]</b>&nbsp; и непрестанно помним делото на вашата вяра, труда на вашата любов и търпението на надеждата ви у Господа нашего Иисуса Христа пред Бога и Отца нашего.

<br><b>[1:4]</b>&nbsp; Знаем, възлюбени братя, за вашето от Бога избиране,

<br><b>[1:5]</b>&nbsp; защото нашето благовестие беше към вас не само със слово, но и със сила и с Духа Светаго, и с голяма увереност; сами знаете, какви бяхме за вас помежду ви.

<br><b>[1:6]</b>&nbsp; И вие станахте подражатели нам и Господу, като при много скърби приехте словото с радост от Духа Светаго,

<br><b>[1:7]</b>&nbsp; тъй че станахте образец за всички вярващи в Македония и Ахаия.

<br><b>[1:8]</b>&nbsp; Защото от вас проехтя словото Господне не само в Македония и Ахаия, но и навред се пренесе славата за вашата вяра в Бога, тъй че няма нужда ние нищо да казваме.

<br><b>[1:9]</b>&nbsp; Защото вярващите сами разгласят за нас, какво беше идването ни при вас, и как от идолите се обърнахте към Бога, за да служите на живия и истински Бог,

<br><b>[1:10]</b>&nbsp; и да очаквате от небесата Неговия Син, Когото Той възкреси от мъртвите, Иисуса, Който ни избавя от идещия гняв.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
2
</font> </b></td> </tr> </table></center>
<br><b>[2:1]</b>&nbsp; Вие сами знаете, братя, че идването ни при вас не бе напразно:

<br><b>[2:2]</b>&nbsp; макар и пострадали и поругани попреди във Филипи, както знаете, ние дръзнахме в Бога нашего да ви проповядваме Божието благовестие с голям труд.

<br><b>[2:3]</b>&nbsp; Защото нашето учение не произхожда нито от заблуждение, нито от нечисти подбуди, нито от лукавство;

<br><b>[2:4]</b>&nbsp; но както Бог ни удостои да ни повери благовестието, тъй и говорим - не за да угаждаме на човеци, а на Бога, Който изпитва сърцата ни.

<br><b>[2:5]</b>&nbsp; Защото нито с ласкателни думи се отнесохме някога към вас, както знаете, нито с користна умисъл: Бог е свидетел!

<br><b>[2:6]</b>&nbsp; Нито човешка слава дирехме - било от вас, било от други:

<br><b>[2:7]</b>&nbsp; макар и да можехме да се явим с важност като Христови апостоли, при все това ние бяхме благи среди вас, също както кърмачка се нежно отнася с децата си.

<br><b>[2:8]</b>&nbsp; Тъй ви бяхме обикнали, че бяхме готови да ви предадем не само благовестието Божие, но и душите си, понеже ни бяхте станали драги.

<br><b>[2:9]</b>&nbsp; Защото помните, братя, нашия труд и мъка: работейки денем и нощем, за да не отегчим някого от вас, ние ви проповядвахме благовестието Божие.

<br><b>[2:10]</b>&nbsp; Свидетели сте вие и Бог, как свето, праведно и безукорно постъпвахме пред вас, вярващите,

<br><b>[2:11]</b>&nbsp; защото знаете, че всекиго от вас, както баща децата си,

<br><b>[2:12]</b>&nbsp; ние подканяхме, молехме и убеждавахме да постъпва достойно за Бога, Който ви призва в Своето царство и слава.

<br><b>[2:13]</b>&nbsp; Затова и ние непрестанно благодарим на Бога, задето, като възприехте слушаното от нас слово Божие, усвоихте го не като слово човешко, а като слово Божие (каквото е и наистина), което и действува във вас, вярващите.

<br><b>[2:14]</b>&nbsp; Вие, братя, станахте подражатели на Божиите в Христа Иисуса църкви, що са в Иудея, понеже и вие същото претърпяхте от своите едноплеменници, каквото и те от иудеите,

<br><b>[2:15]</b>&nbsp; които убиха и Господа Иисуса, и Неговите пророци, и нас изгониха, и Богу не угаждат, и на всички човеци се противят,

<br><b>[2:16]</b>&nbsp; които ни пречат да говорим на езичниците да се спасят, и с това винаги допълнят греховете си; но постигна ги гневът докрай.

<br><b>[2:17]</b>&nbsp; А ние, братя, осиротели от вас за късо време по лице, а не по сърце, с още по-голямо желание се старахме да видим лицето ви.

<br><b>[2:18]</b>&nbsp; Заради това ние, най-вече аз, Павел, и веднъж и дваж поискахме да дойдем при вас; но попречи ни сатаната.

<br><b>[2:19]</b>&nbsp; Защото кой е наша надежда, или радост, или венец за похвала? Това не сте ли и вие пред Господа нашего Иисуса Христа при Неговото пришествие?

<br><b>[2:20]</b>&nbsp; Да, вие сте нашата слава и радост.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
3
</font> </b></td> </tr> </table></center>
<br><b>[3:1]</b>&nbsp; Поради това, като не можехме вече да търпим, намерихме за добре да останем сами в Атина,

<br><b>[3:2]</b>&nbsp; и изпроводихме Тимотея, наш брат и Божий служител и наш сътрудник в Христовото благовестие, за да ви укрепи и утеши във вярата ви,

<br><b>[3:3]</b>&nbsp; та да се не смущава никой в тия скърби; защото сами знаете, че за това сме отредени.

<br><b>[3:4]</b>&nbsp; Защото ние, и когато бяхме при вас, предсказвахме ви, че ще страдаме, както се и случи, и вие знаете.

<br><b>[3:5]</b>&nbsp; Поради това и аз, като не можех вече да търпя, пратих да узная за вярата ви, да не би някак да ви е изкусил изкусителят, та да отиде напразно нашият труд.

<br><b>[3:6]</b>&nbsp; Но сега, след като от вас дойде Тимотей при нас и ни донесе добра вест за вашата вяра и любов, и че винаги имате добър спомен за нас и копнеете да ни видите, както и ние вас, -

<br><b>[3:7]</b>&nbsp; ние, при всичката ни скръб и нужда, се утешихме за вас, братя, с вашата вяра;

<br><b>[3:8]</b>&nbsp; защото ние сме живи сега, когато вие стоите в Господа.

<br><b>[3:9]</b>&nbsp; Каква благодарност, наистина, можем да въздадем Богу за вас, за всичката радост, с която се радваме поради вас пред нашия Бог,

<br><b>[3:10]</b>&nbsp; като денем и нощем твърде усърдно се молим, за да видим лицето ви и да допълним недостига на вашата вяра!

<br><b>[3:11]</b>&nbsp; А Сам Бог и Отец наш и Господ наш Иисус Христос да насочи пътя ни към вас.

<br><b>[3:12]</b>&nbsp; Вам пък Господ да наспори и преумножи любовта един към друг и към всички, каквато имаме и ние към вас,

<br><b>[3:13]</b>&nbsp; за да утвърди сърцата ви да бъдат непорочни в светост пред Бога и Отца нашего, при дохождането на Господа нашего Иисуса Христа с всичките Му светии. Амин.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
4
</font> </b></td> </tr> </table></center>
<br><b>[4:1]</b>&nbsp; И тъй, братя, молим и ви увещаваме в Христа Иисуса, щото вие, след като научихте от нас, как трябва да постъпвате и да угаждате Богу, както и постъпвате, повече да преуспявате в това;

<br><b>[4:2]</b>&nbsp; защото знаете, какви заповеди ви дадохме от Господа Иисуса.

<br><b>[4:3]</b>&nbsp; Тази е волята Божия: да бъдете осветени, да се въздържате от блудство,

<br><b>[4:4]</b>&nbsp; всеки от вас да умее да запазва своя съсъд в светост и чест,

<br><b>[4:5]</b>&nbsp; а не в похотна страст, както и езичниците, незнаещи Бога,

<br><b>[4:6]</b>&nbsp; и да не престъпничи и измамва в това нещо брата си; защото Господ отмъщава за всичко това, както и по-преди ви говорихме и свидетелствувахме.

<br><b>[4:7]</b>&nbsp; Защото Бог не ни призва към нечистота, но към светост.

<br><b>[4:8]</b>&nbsp; И тъй, който отхвърля това, той отхвърля не човека, а Бога, Който и даде Своя Свети Дух в нас.

<br><b>[4:9]</b>&nbsp; А за братолюбие няма нужда да ви пишем, защото вие сами сте научени от Бога да обичате един другиго,

<br><b>[4:10]</b>&nbsp; защото тъй и постъпвате с всички братя по цяла Македония. И молим ви, братя, още повече да преуспявате,

<br><b>[4:11]</b>&nbsp; и усърдно да се стараете да живеете тихо, да си гледате работата и със собствените си ръце да работите, както ви заповядахме,

<br><b>[4:12]</b>&nbsp; за да се държите благоприлично към външните и да нямате нужда от никого.

<br><b>[4:13]</b>&nbsp; Не искам, братя, вие да не знаете за починалите, за да не скърбите, както и другите, които нямат надежда.

<br><b>[4:14]</b>&nbsp; Защото ако вярваме, че Иисус умря и възкръсна, то и починалите в Иисуса Бог ще приведе с Него.

<br><b>[4:15]</b>&nbsp; Прочее, това ви казваме чрез слово Господне, че ние живите, които останем до пришествието Господне, няма да изпреварим починалите,

<br><b>[4:16]</b>&nbsp; защото Сам Господ с повеление, при глас на Архангел и при тръба Божия, ще слезе от небето, и мъртвите в Христа ще възкръснат първом;

<br><b>[4:17]</b>&nbsp; после ние, останалите живи, заедно с тях ще бъдем грабнати на облаци, за да срещнем Господа във въздуха, и така винаги с Господа ще бъдем.

<br><b>[4:18]</b>&nbsp; Прочее, утешавайте се един други с тия думи.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
5
</font> </b></td> </tr> </table></center>
<br><b>[5:1]</b>&nbsp; А за времената и годините, братя, няма нужда да ви се пише,

<br><b>[5:2]</b>&nbsp; защото сами вие твърде добре знаете, че денят Господен ще дойде тъй, както крадец нощя.

<br><b>[5:3]</b>&nbsp; Защото, кога рекат: мир и безопасност, тогава внезапно ще ги постигне гибел, както родилни болки постигат трудна жена, и няма да избягнат.

<br><b>[5:4]</b>&nbsp; А вие, братя, не сте в тъмнина, та денят да ви завари като крадец.

<br><b>[5:5]</b>&nbsp; Защото всички вие сте синове на светлината и синове на деня: ние не сме синове на нощта, нито на тъмнината.

<br><b>[5:6]</b>&nbsp; И тъй, нека не спим, както и другите, а да бъдем бодри и трезвени.

<br><b>[5:7]</b>&nbsp; Защото, които спят, нощя спят, и които се опиват, нощя се опиват.

<br><b>[5:8]</b>&nbsp; Ние пък, бидейки синове на деня, нека бъдем трезвени, като наденем бронята на вярата и на любовта и шлема на надеждата за спасение,

<br><b>[5:9]</b>&nbsp; защото Бог ни определи не за гняв, а за да придобием спасение чрез Господа нашего Иисуса Христа,

<br><b>[5:10]</b>&nbsp; Който умря за нас, та ние, будни ли сме, или спим, да живеем заедно с Него.

<br><b>[5:11]</b>&nbsp; Поради това увещавайте се помежду си и се назидавайте един другиго, както и правите.

<br><b>[5:12]</b>&nbsp; И молим ви, братя, да уважавате ония, които се трудят между вас, които са ваши предстоятели в Господа и които ви наставляват,

<br><b>[5:13]</b>&nbsp; и да имате към тях преголяма любов заради делото им; живейте в мир помежду си.

<br><b>[5:14]</b>&nbsp; Молим ви също, братя, вразумявайте безчинните, утешавайте малодушните, подкрепяйте немощните и бъдете дълготърпеливи към всички.

<br><b>[5:15]</b>&nbsp; Гледайте, никой никому да не отвръща зло за зло; а винаги желайте доброто и един другиму, и на всички.

<br><b>[5:16]</b>&nbsp; Винаги се радвайте.

<br><b>[5:17]</b>&nbsp; Непрестанно се молете.

<br><b>[5:18]</b>&nbsp; За всичко благодарете; защото такава е спрямо вас волята Божия в Христа Иисуса.

<br><b>[5:19]</b>&nbsp; Духа не угасяйте.

<br><b>[5:20]</b>&nbsp; Пророчествата не унижавайте.

<br><b>[5:21]</b>&nbsp; Всичко изпитвайте, о доброто се дръжте.

<br><b>[5:22]</b>&nbsp; Въздържайте се от всякакво зло.

<br><b>[5:23]</b>&nbsp; А Сам Бог на мира да ви освети напълно, и целият ваш дух и душата и тялото да се запази без порок при пришествието на Господа нашего Иисуса Христа.

<br><b>[5:24]</b>&nbsp; Верен е Оня, Който ви призовава, Който и ще стори това.

<br><b>[5:25]</b>&nbsp; Братя, молете се за нас.

<br><b>[5:26]</b>&nbsp; Поздравете всички братя със свето целуване.

<br><b>[5:27]</b>&nbsp; Заклевам ви в Господа да прочетете това послание на всички свети братя.

<br><b>[5:28]</b>&nbsp; Благодатта на Господа нашего Иисуса Христа да бъде с вас. Амин.

</font><br><br></td></tr></table></div></body>
<!-- Mirrored from dveri.bg/bible/newtest.bg/20.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
</html>