<HTML>
<!-- Mirrored from dveri.bg/bible/newtest.bg/4.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<HEAD><TITLE>От Йоана свето Евангелие</TITLE>
<META http-equiv=Content-Type content="text/html; charset=utf-8">
<META content="k.s." name=GENERATOR></HEAD>
<body bgcolor="#FFFFFF">
<p align="center">
<div align="center">
  <table width="633" border="0">
    <tr> 
      <td> <font face="Verdana, Arial, Helvetica, sans-serif" size="4"><b><center>ОТ ИОАНА СВЕТО ЕВАНГЕЛИЕ
</center></b><br>
<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
1
</font> </b></td> </tr> </table></center>
<br><b>[1:1]</b>&nbsp; В начало беше Словото, и Словото беше у Бога, и Бог беше Словото.

<br><b>[1:2]</b>&nbsp; То беше в начало у Бога.

<br><b>[1:3]</b>&nbsp; Всичко чрез Него стана, и без Него не стана нито едно от онова, което е станало.

<br><b>[1:4]</b>&nbsp; В Него имаше живот, и животът беше светлината на човеците.

<br><b>[1:5]</b>&nbsp; И светлината в мрака свети, и мракът я не обзе.

<br><b>[1:6]</b>&nbsp; Имаше един човек, пратен от Бога, името му Иоан;

<br><b>[1:7]</b>&nbsp; той дойде за свидетелство, да свидетелствува за светлината, та всички да повярват чрез него.

<br><b>[1:8]</b>&nbsp; Той не беше светлината, а бе пратен да свидетелствува за светлината.

<br><b>[1:9]</b>&nbsp; Съществуваше истинската светлина, която просветява всеки човек, идващ на света.

<br><b>[1:10]</b>&nbsp; В света беше, и светът чрез Него стана, но светът Го не позна.

<br><b>[1:11]</b>&nbsp; Дойде у Своите Си, и Своите Го не приеха.

<br><b>[1:12]</b>&nbsp; А на всички ония, които Го приеха, - на вярващите в Неговото име, - даде възможност да станат чеда Божии;

<br><b>[1:13]</b>&nbsp; те не от кръв, ни от похот плътска, нито от похот мъжка, а от Бога се родиха.

<br><b>[1:14]</b>&nbsp; И Словото стана плът, и живя между нас, пълно с благодат и истина; и ние видяхме славата Му, слава като на Единороден от Отца.

<br><b>[1:15]</b>&nbsp; Иоан свидетелствуваше за Него и викаше, думайки: Тоя беше, за Когото казах: Идещият след мене ме изпревари, защото съществуваше по-напред от мене.

<br><b>[1:16]</b>&nbsp; И от Неговата пълнота всички ние приехме и благодат въз благодат;

<br><b>[1:17]</b>&nbsp; защото Законът бе даден чрез Моисея, а благодатта и истината произлезе чрез Иисуса Христа.

<br><b>[1:18]</b>&nbsp; Бога никой никога не е видял. Единородният Син, Който е в недрата на Отца, Той Го обясни.

<br><b>[1:19]</b>&nbsp; И това е свидетелството на Иоана, когато иудеите проводиха от Иерусалим свещеници и левити да го попитат: кой си ти?

<br><b>[1:20]</b>&nbsp; Той изповяда, и не се отрече; той изповяда: не съм аз Христос.

<br><b>[1:21]</b>&nbsp; И попитаха го: а що си? Илия ли си ти? Рече: не съм. Пророкът ли си ти? И отговори: не.

<br><b>[1:22]</b>&nbsp; Тогава му рекоха: кой си, за да дадем отговор на ония, които са ни пратили; какво казваш за себе си?

<br><b>[1:23]</b>&nbsp; Той рече: "аз съм глас на викащия в пустинята: оправете пътя Господен", както е казал пророк Исаия.

<br><b>[1:24]</b>&nbsp; А пратените бяха измежду фарисеите;

<br><b>[1:25]</b>&nbsp; те го попитаха и му рекоха: защо тогава кръщаваш, ако не си Христос, ни Илия, нито Пророкът?

<br><b>[1:26]</b>&nbsp; Иоан им отговори и рече: аз кръщавам с вода, но посред вас стои Един, Когото вие не познавате.

<br><b>[1:27]</b>&nbsp; Той е Идещият след мене, Който ме изпревари, и Комуто аз не съм достоен да развържа ремъка на обущата Му.

<br><b>[1:28]</b>&nbsp; Това стана във Витавара, отвъд Иордан, дето Иоан кръщаваше.

<br><b>[1:29]</b>&nbsp; На другия ден Иоан вижда Иисуса, че отива към него, и казва: ето Агнецът Божии, Който взима върху Си греха на света.

<br><b>[1:30]</b>&nbsp; Този е, за Когото аз казах: след мене иде Мъж, Който ме изпревари, защото съществуваше по-напред от мене.

<br><b>[1:31]</b>&nbsp; Аз Го не познавах; но, за да стане Той яве'н на Израиля, затова дойдох да кръщавам с вода.

<br><b>[1:32]</b>&nbsp; И свидетелствуваше Иоан, казвайки: видях Духа да слиза от небето като гълъб, и остана върху Него.

<br><b>[1:33]</b>&nbsp; Аз Го не познавах; но Оня, Който ме прати да кръщавам с вода, ми рече: над Когото видиш да слиза Духът и да остава върху Него, Този е, Който кръщава с Дух Светий.

<br><b>[1:34]</b>&nbsp; И аз видях и свидетелствувах, че Този е Син Божий.

<br><b>[1:35]</b>&nbsp; На другия ден пак стоеше Иоан, и двама от учениците му.

<br><b>[1:36]</b>&nbsp; И като се вгледа в Иисуса, Който вървеше, рече: ето Агнецът Божий.

<br><b>[1:37]</b>&nbsp; Като чуха от него тия думи, двамата ученици отидоха подир Иисуса.

<br><b>[1:38]</b>&nbsp; А Иисус, като се обърна и ги видя, че идат подире Му, казва им: какво търсите? Те Му отговориха: Рави! (което значи: учителю) де живееш?

<br><b>[1:39]</b>&nbsp; Казва им: дойдете и вижте. Те отидоха и видяха, де живее; и престояха оня ден при Него. Часът беше около десетия.

<br><b>[1:40]</b>&nbsp; Един от двамата, които бяха чули за Иисуса от Иоана и бяха тръгнали след Него, беше Андрей, брат на Симона Петра.

<br><b>[1:41]</b>&nbsp; Той пръв намира брата си Симона и му казва: намерихме Месия (което значи Христос);

<br><b>[1:42]</b>&nbsp; и заведе го при Иисуса. А Иисус, като се вгледа в Него, рече: ти си Симон, син Ионин; ти ще се наречеш Кифа (което значи Петър - камък).

<br><b>[1:43]</b>&nbsp; На другия ден Иисус поиска да отиде в Галилея, и намира Филипа и му казва: върви след Мене.

<br><b>[1:44]</b>&nbsp; А Филип беше от Витсаида, от града Андреев и Петров.

<br><b>[1:45]</b>&nbsp; Филип намира Натанаила и му казва: намерихме Иисуса, сина Иосифов, от Назарет, за Когото писа Моисей в Закона, и говориха пророците.

<br><b>[1:46]</b>&nbsp; А Натанаил му рече: от Назарет може ли да излезе нещо добро? Филип му казва: дойди и виж.

<br><b>[1:47]</b>&nbsp; Иисус видя Натанаила да отива към Него и казва: ето истински израилтянин, у когото няма лукавство.

<br><b>[1:48]</b>&nbsp; Натанаил Му казва: отде ме познаваш? Иисус отговори и му рече: преди Филип да те повика, когато ти беше под смоковницата, видях те.

<br><b>[1:49]</b>&nbsp; Натанаил Му отговори: Рави! Ти си Син Божий, Ти си Царят Израилев.

<br><b>[1:50]</b>&nbsp; Иисус му отговори и рече: ти вярваш, понеже ти казах: видях те под смоковницата; по-големи неща от това ще видиш.

<br><b>[1:51]</b>&nbsp; И казва му: истина, истина ви говоря: отсега ще виждате небето отворено, и Ангелите Божии да възлизат и слизат над Сина Човечески.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
2
</font> </b></td> </tr> </table></center>
<br><b>[2:1]</b>&nbsp; На третия ден имаше сватба в Кана Галилейска, и Иисусовата майка беше там.

<br><b>[2:2]</b>&nbsp; Поканен беше на сватбата също Иисус и учениците Му.

<br><b>[2:3]</b>&nbsp; И като се привърши виното, казва Иисусу майка Му: вино нямат.

<br><b>[2:4]</b>&nbsp; Иисус й казва: какво имаш ти с Мене, жено? Още не е дошъл часът Ми.

<br><b>[2:5]</b>&nbsp; Майка Му рече на служителите: каквото ви каже, сторете.

<br><b>[2:6]</b>&nbsp; Имаше там шест каменни делви, поставени за миене по иудейския обичай, побиращи по две или по три мери.

<br><b>[2:7]</b>&nbsp; Иисус им казва: напълнете делвите с вода. И напълниха ги догоре.

<br><b>[2:8]</b>&nbsp; Тогава им казва: налейте сега и занесете на стария сват. И занесоха.

<br><b>[2:9]</b>&nbsp; А когато старият сват кусна от водата, що се бе превърнала на вино (и той не знаеше, отде е това вино, а служителите, които бяха донесли водата, знаеха), той повика младоженеца

<br><b>[2:10]</b>&nbsp; и му каза: всеки човек слага първом доброто вино и, когато се понапият, тогава по-долното, а ти си запазил доброто вино досега.

<br><b>[2:11]</b>&nbsp; Така Иисус тури начало на чудесата Си в Кана Галилейска и яви славата Си; и учениците Му повярваха в Него.

<br><b>[2:12]</b>&nbsp; След това слезе в Капернаум Сам Той и майка Му, и братята Му, и учениците Му; и там престояха не много дни.

<br><b>[2:13]</b>&nbsp; Приближаваше Пасха иудейска, и Иисус възлезе в Иерусалим

<br><b>[2:14]</b>&nbsp; и намери в храма продавачи на волове, овци и гълъби, и менячи на пари седнали.

<br><b>[2:15]</b>&nbsp; И като направи бич от върви, изпъди из храма всички, също и овците и воловете; и парите на менячите разсипа, а масите им прекатури;

<br><b>[2:16]</b>&nbsp; и на гълъбопродавците рече: вземете това оттук и дома на Отца Ми не правете дом за търговия.

<br><b>[2:17]</b>&nbsp; Тогава учениците Му си спомниха, че е писано: "ревността за Твоя дом Ме изяде".

<br><b>[2:18]</b>&nbsp; А иудеите отговориха и Му рекоха: с каква личба ще ни докажеш, че имаш власт тъй да постъпваш?

<br><b>[2:19]</b>&nbsp; Иисус им отговори и рече: разрушете тоя храм, и в три дни ще го въздигна.

<br><b>[2:20]</b>&nbsp; А иудеите рекоха: тоя храм е граден четирийсет и шест години, та Ти ли в три дни ще го въздигнеш?

<br><b>[2:21]</b>&nbsp; Той обаче говореше за храма на тялото Си.

<br><b>[2:22]</b>&nbsp; А когато възкръсна от мъртвите, учениците Му си спомниха, че Той бе говорил това, и повярваха на Писанието и на думата, що бе казал Иисус.

<br><b>[2:23]</b>&nbsp; И когато беше в Иерусалим на празник Пасха, мнозина, като гледаха чудесата, които Той правеше, повярваха в Неговото име.

<br><b>[2:24]</b>&nbsp; Но Сам Иисус не им се доверяваше, защото познаваше всички,

<br><b>[2:25]</b>&nbsp; и нямаше нужда някой да засвидетелствува за човека, понеже Сам знаеше, що има в човека.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
3
</font> </b></td> </tr> </table></center>
<br><b>[3:1]</b>&nbsp; Измежду фарисеите имаше един човек, на име Никодим, началник иудейски.

<br><b>[3:2]</b>&nbsp; Той дойде при Иисуса нощем и Му рече: Рави, знаем, че си учител, дошъл от Бога, защото никой не може да прави тия чудеса, които Ти правиш, ако не бъде с него Бог.

<br><b>[3:3]</b>&nbsp; Иисус му отговори и рече: истина, истина ти казвам: ако някой се не роди свише, не може да види царството Божие.

<br><b>[3:4]</b>&nbsp; Никодим Му казва: как може човек, бидейки стар, да се роди? Нима може втори път да влезе в утробата на майка си и да се роди?

<br><b>[3:5]</b>&nbsp; Иисус отговори: истина, истина ти казвам: ако някой се не роди от вода и Дух, не може да влезе в царството Божие;

<br><b>[3:6]</b>&nbsp; роденото от плътта е плът, а роденото от Духа е дух.

<br><b>[3:7]</b>&nbsp; Недей се чуди, задето ти казах: вие трябва да се родите свише.

<br><b>[3:8]</b>&nbsp; Вятърът духа, дето иска, и гласа му чуваш, но не знаеш, отде иде и накъде отива; тъй бива с всекиго, роден от Духа.

<br><b>[3:9]</b>&nbsp; Никодим Му отговори и рече: как може да бъде това?

<br><b>[3:10]</b>&nbsp; Иисус му отговори и рече: ти си учител Израилев, та това ли не знаеш?

<br><b>[3:11]</b>&nbsp; Истина, истина ти казвам: ние говорим за това, що знаем, и свидетелствуваме за онова, що сме видели; а нашето свидетелство вие не приемате.

<br><b>[3:12]</b>&nbsp; Ако за земни работа ви говорих, и не вярвате, - как ще повярвате, ако бих ви говорил за небесни?

<br><b>[3:13]</b>&nbsp; Никой не е възлязъл на небето, освен слезлия от небето Син Човеческий, Който пребъдва на небето.

<br><b>[3:14]</b>&nbsp; И както Моисей издигна змията в пустинята, тъй трябва да се издигне Син Човеческий,

<br><b>[3:15]</b>&nbsp; та всякой, който вярва в Него, да не погине, но да има живот вечен.

<br><b>[3:16]</b>&nbsp; Защото Бог толкоз обикна света, че отдаде Своя Единороден Син, та всякой, който вярва в Него, да не погине, а да има живот вечен.

<br><b>[3:17]</b>&nbsp; Защото Бог не проводи Сина Си на света, за да съди света, а за да бъде светът спасен чрез Него.

<br><b>[3:18]</b>&nbsp; Който вярва в Него, не бива съден, а който не вярва, е вече осъден, задето не е повярвал в името на Единородния Син Божий.

<br><b>[3:19]</b>&nbsp; Осъждането пък е поради това, че светлината дойде на света, но човеците обикнаха повече мрака, нежели светлината, понеже делата им бяха лоши.

<br><b>[3:20]</b>&nbsp; Защото всякой, който прави зло, мрази светлината и не отива към светлина, за да не бъдат изобличени делата му, понеже са лоши.

<br><b>[3:21]</b>&nbsp; А тоя, който постъпва по истината, отива към светлината, за да станат делата му явни, понеже са по Бога извършени.

<br><b>[3:22]</b>&nbsp; След това дойде Иисус с учениците Си в земята Иудейска, и там живееше с тях и кръщаваше.

<br><b>[3:23]</b>&nbsp; А Иоан тъй също кръщаваше в Енон, близо до Салим, защото там имаше много води; и отиваха там и се кръщаваха;

<br><b>[3:24]</b>&nbsp; защото Иоан още не беше хвърлен в тъмница.

<br><b>[3:25]</b>&nbsp; Тогава между Иоановите ученици и някои иудеи възникна препирня за очищението.

<br><b>[3:26]</b>&nbsp; И дойдоха при Иоана и му рекоха: рави, Оня, Който беше с тебе отвъд Иордан и за Когото ти свидетелствува, ето, Той кръщава, и всички отиват при Него.

<br><b>[3:27]</b>&nbsp; Иоан отговори и рече: не може човек да приеме нищо, ако му не бъде дадено от небето.

<br><b>[3:28]</b>&nbsp; Вие сами сте ми свидетели, че рекох: не съм аз Христос, но съм пратен пред Него.

<br><b>[3:29]</b>&nbsp; Който има невеста, младоженец е; а приятелят на младоженеца, който стои и го слуша, радва се твърде много на гласа на младоженеца. Тая ми радост, прочее, се изпълни.

<br><b>[3:30]</b>&nbsp; Той трябва да расте, пък аз да се смалявам.

<br><b>[3:31]</b>&nbsp; Който иде отгоре, той е над всички; а който е от земята, земен е и като земен говори; Който иде от небето, Той е над всички.

<br><b>[3:32]</b>&nbsp; И каквото е Той видял и чул, за него и свидетелствува; и никой не приема свидетелството Му.

<br><b>[3:33]</b>&nbsp; Който е приел Неговото свидетелство, потвърдил е, че Бог е истинен.

<br><b>[3:34]</b>&nbsp; Защото Тоя, Когото Бог е пратил, говори Божии слова, понеже Бог не с мярка Му дава Духа.

<br><b>[3:35]</b>&nbsp; Отец люби Сина, и всичко е дал в ръката Му.

<br><b>[3:36]</b>&nbsp; Който вярва в Сина, има живот вечен; който пък не вярва в Сина, не ще види живот, и гневът Божий пребъдва върху него.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
4
</font> </b></td> </tr> </table></center>
<br><b>[4:1]</b>&nbsp; Когато, прочее, Иисус узна, че фарисеите чули, какво Той повече от Иоана придобива ученици и кръщава,

<br><b>[4:2]</b>&nbsp; - макар Сам Иисус да не кръщаваше, а учениците Му, -

<br><b>[4:3]</b>&nbsp; остави Иудея и отиде пак в Галилея.

<br><b>[4:4]</b>&nbsp; А трябваше да мине Той през Самария.

<br><b>[4:5]</b>&nbsp; И тъй, дохожда в самарийския град, наричан Сихар, близо до землището, което Иаков бе дал на сина си Иосифа.

<br><b>[4:6]</b>&nbsp; Там беше Иакововият извор. Уморен прочее от път, Иисус седеше си тъй при извора. Часът беше около шестия.

<br><b>[4:7]</b>&nbsp; Дохожда една жена от Самария да си начерпи вода. Иисус й казва: дай Ми да пия.

<br><b>[4:8]</b>&nbsp; Защото учениците Му бяха отишли в града да купят храна.

<br><b>[4:9]</b>&nbsp; Жената самарянка Му казва: как Ти, бидейки иудеин, искаш да пиеш от мене, която съм жена самарянка? (Защото иудеите нямат сношение със самаряните.)

<br><b>[4:10]</b>&nbsp; Иисус й отговори и рече: да би знаяла дара Божий, и кой е Оня, Който ти казва: дай Ми да пия, ти сама би изпросила от Него, и Той би ти дал вода жива.

<br><b>[4:11]</b>&nbsp; Жената Му казва: господине, ни почерпало имаш, па и кладенецът е дълбок: отде тогава имаш живата вода?

<br><b>[4:12]</b>&nbsp; Нима Ти си по-голям от отца ни Иакова, който ни даде тоя кладенец, и сам той от него е пил, и синовете му, и добитъкът му?

<br><b>[4:13]</b>&nbsp; Иисус й отговори и рече: всякой, който пие от тая вода, пак ще ожаднее;

<br><b>[4:14]</b>&nbsp; а който пие от водата, която Аз ще му дам, той вовеки няма да ожаднее; но водата, която му дам, ще стане в него извор с вода, която тече в живот вечен.

<br><b>[4:15]</b>&nbsp; Казва Му жената: господине, дай ми тая вода, за да не ожаднявам и да не дохождам тук да вадя.

<br><b>[4:16]</b>&nbsp; Иисус й казва: иди повикай мъжа си и дойди тука.

<br><b>[4:17]</b>&nbsp; Отговори жената и рече: нямам мъж. Иисус й казва: добре каза, че мъж нямаш;

<br><b>[4:18]</b>&nbsp; защото петима мъжа си имала, и тоя, когото сега имаш, не ти е мъж; това право си каза.

<br><b>[4:19]</b>&nbsp; Казва Му жената: господине, виждам, че Ти си пророк.

<br><b>[4:20]</b>&nbsp; Нашите бащи се покланяха в тая планина, а вие казвате, че в Иерусалим е мястото, дето трябва да се покланяме.

<br><b>[4:21]</b>&nbsp; Иисус й казва: жено, повярвай Ми, че настъпва час, когато нито в тая планина, нито в Иерусалим ще се поклоните на Отца.

<br><b>[4:22]</b>&nbsp; Вие се кланяте на това, което не знаете, а ние се кланяме на това, което знаем, защото спасението е от иудеите.

<br><b>[4:23]</b>&nbsp; Но иде час, и дошъл е вече, когато истинските поклонници ще се поклонят на Отца с дух и с истина, защото Отец иска такива да бъдат, които Му се покланят.

<br><b>[4:24]</b>&nbsp; Бог е дух: и тия, които Му се покланят, трябва да се покланят с дух и с истина.

<br><b>[4:25]</b>&nbsp; Казва Му жената: зная, че ще дойде Месия, наричан Христос; когато Той дойде, всичко ще ни възвести.

<br><b>[4:26]</b>&nbsp; Иисус й казва: Аз съм, Който говоря с тебе.

<br><b>[4:27]</b>&nbsp; В това време дойдоха учениците Му и се почудиха, задето Той се разговаря с жена; ала ни един не рече: какво искаш, или какво приказваш с нея?

<br><b>[4:28]</b>&nbsp; Тогава жената остави стомната си и отиде в града и казва на човеците:

<br><b>[4:29]</b>&nbsp; дойдете и вижте един човек, който ми каза всичко, що съм направила: да не би Той да е Христос?

<br><b>[4:30]</b>&nbsp; Тогава те излязоха из града и идеха към Него.

<br><b>[4:31]</b>&nbsp; Между това учениците Го молеха, казвайки: Рави, яж!

<br><b>[4:32]</b>&nbsp; Но Той им рече: Аз имам храна да ям, която вие не знаете.

<br><b>[4:33]</b>&nbsp; Поради това учениците думаха помежду си: да не би някой да Му е донесъл да яде?

<br><b>[4:34]</b>&nbsp; Иисус им казва: Моята храна е да изпълнявам волята на Оногова, Който Ме е пратил, и да извърша Неговото дело.

<br><b>[4:35]</b>&nbsp; Не вие ли казвате, че още четири месеца, и жетва ще дойде? Аз пък ви казвам: подигнете си очите и погледнете нивите, че са побелели и узрели за жетва.

<br><b>[4:36]</b>&nbsp; Вече и жетварят получава награда и събира плод за вечен живот, за да се радват заедно и сеячът и жетварят.

<br><b>[4:37]</b>&nbsp; Защото в тоя случай права си е думата: един сее, а друг жъне.

<br><b>[4:38]</b>&nbsp; Аз ви проводих да жънете онова, за което вие не сте се трудили; други се трудиха, а вие влязохте в техния труд.

<br><b>[4:39]</b>&nbsp; И много самаряни от оня град повярваха в Него по думите на жената, която свидетелствуваше: каза ми всичко, що съм сторила.

<br><b>[4:40]</b>&nbsp; Затова, когато самаряните дойдоха при Него, молиха Го да постои при тях; и Той престоя там два дена.

<br><b>[4:41]</b>&nbsp; И още по-много народ повярва поради словото Му.

<br><b>[4:42]</b>&nbsp; А на жената думаха: ние вярваме не вече поради твоето казване; защото сами чухме и знаем, че Този наистина е Спасителят на света, Христос.

<br><b>[4:43]</b>&nbsp; А след двата дена Той излезе оттам и отиде в Галилея.

<br><b>[4:44]</b>&nbsp; Защото Сам Иисус бе засвидетелствувал, че пророк в отечеството си няма почет.

<br><b>[4:45]</b>&nbsp; Когато, прочее, дойде в Галилея, галилейци Го приеха, защото бяха видели всичко, що бе извършил в Иерусалим на празника, - понеже и те бяха ходили на празника.

<br><b>[4:46]</b>&nbsp; И тъй, Иисус пак дойде в Кана Галилейска, дето бе превърнал водата на вино. Имаше един царедворец, чийто син беше болен в Капернаум.

<br><b>[4:47]</b>&nbsp; Като чу, че от Иудея Иисус стигнал в Галилея, той отиде при Него и Го молеше да слезе и изцери сина му, който беше на умиране.

<br><b>[4:48]</b>&nbsp; А Иисус му рече: ако не видите личби и чудеса, няма да повярвате.

<br><b>[4:49]</b>&nbsp; Царедворецът Му казва: Господи, дойди, докле не е умряло детето ми.

<br><b>[4:50]</b>&nbsp; Иисус му казва: иди си, син ти е жив. И човекът повярва думата, що му каза Иисус, и си тръгна.

<br><b>[4:51]</b>&nbsp; Когато той вече слизаше, срещнаха го слугите му и му обадиха: син ти е жив.

<br><b>[4:52]</b>&nbsp; А той ги попита за часа, в който му стана по-леко. Отговориха му: вчера в седмия час го остави огницата.

<br><b>[4:53]</b>&nbsp; Тогава бащата разбра, че това е било в същия час, в който Иисус му рече: син ти е жив. И повярва той и целият му дом.

<br><b>[4:54]</b>&nbsp; Това пък второ чудо Иисус извърши, когато дойде от Иудея в Галилея.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
5
</font> </b></td> </tr> </table></center>
<br><b>[5:1]</b>&nbsp; Подир това имаше иудейски празник, и възлезе Иисус в Иерусалим.

<br><b>[5:2]</b>&nbsp; А в Иерусалим, при Овчи порти, се намира къпалня, по еврейски наричана Витезда *, която има пет притвора;

<br><b>[5:3]</b>&nbsp; в тях лежеше голямо множество болни, слепи, хроми, изсъхнали, които очакваха да се раздвижи водата,

<br><b>[5:4]</b>&nbsp; защото Ангел Господен от време на време слизаше в къпалнята и раздвижваше водата, и който пръв влизаше след раздвижване на водата, оздравяваше, от каквато болест и да бе налегнат.

<br><b>[5:5]</b>&nbsp; Там имаше един човек, болен от трийсет и осем години.

<br><b>[5:6]</b>&nbsp; Иисус, като го видя да лежи и като узна, че боледува от дълго време, казва му: искаш ли да оздравееш?

<br><b>[5:7]</b>&nbsp; Болният му отговори: да, господине; но си нямам човек, който да ме спусне в къпалнята, кога се раздвижи водата; когато пък аз дойда, друг слиза преди мене.

<br><b>[5:8]</b>&nbsp; Иисус му казва: стани, вземи одъра си и ходи.

<br><b>[5:9]</b>&nbsp; И той веднага оздравя, взе си одъра и ходеше. А тоя ден беше събота.

<br><b>[5:10]</b>&nbsp; Поради това иудеите думаха на изцерения: събота е; не бива да си дигаш одъра.

<br><b>[5:11]</b>&nbsp; Той им отговори: Който ме изцери, Той ми рече: вземи одъра си и ходи.

<br><b>[5:12]</b>&nbsp; Попитаха го: кой е Човекът, Който ти рече: вземи одъра си и ходи?

<br><b>[5:13]</b>&nbsp; Но изцереният не знаеше, кой е, защото Иисус се бе отдръпнал поради тълпата, що беше на онова място.

<br><b>[5:14]</b>&nbsp; След това Иисус го срещна в храма и му рече: ето, ти оздравя; недей греши вече, за да те не сполети нещо по-лошо.

<br><b>[5:15]</b>&nbsp; Човекът отиде, та обади на иудеите, че Иисус е, Който го изцери.

<br><b>[5:16]</b>&nbsp; Затова иудеите гонеха Иисуса и търсеха случай да Го убият, задето вършеше това в събота.

<br><b>[5:17]</b>&nbsp; А Иисус им думаше: Моят Отец досега работи, и Аз работя.

<br><b>[5:18]</b>&nbsp; Но затова иудеите още повече искаха да Го убият, защото не само съботата нарушаваше, но и наричаше Бога Свой Отец, като правеше Себе Си равен Богу.

<br><b>[5:19]</b>&nbsp; На това Иисус им рече: истина, истина ви казвам: Синът нищо не може да твори Сам от Себе Си, ако не види Отца да твори; защото, което твори Той, това твори също и Синът.

<br><b>[5:20]</b>&nbsp; Защото Отец обича Сина и Му показва всичко, що Сам твори; и ще Му покаже дела по-големи от тия, за да се чудите вие.

<br><b>[5:21]</b>&nbsp; Защото, както Отец възкресява мъртви и оживотворява, тъй и Синът оживотворява, които иска.

<br><b>[5:22]</b>&nbsp; Защото Отец и не съди никого, но целия съд предаде на Сина,

<br><b>[5:23]</b>&nbsp; та всички да почитат Сина, както почитат Отца. Който не почита Сина, той не почита Отца, Който Го е пратил.

<br><b>[5:24]</b>&nbsp; Истина, истина ви казвам: който слуша словото Ми и вярва в Оногова, Който Ме е пратил, има живот вечен, и на съд не дохожда, а е минал от смърт към живот.

<br><b>[5:25]</b>&nbsp; Истина, истина ви казвам: иде час, и дошъл е вече, когато мъртвите ще чуят гласа на Сина Божий и, като чуят, ще оживеят.

<br><b>[5:26]</b>&nbsp; Защото, както Отец има живот в Себе Си, тъй даде и на Сина да има живот в Себе Си;

<br><b>[5:27]</b>&nbsp; и даде Му власт да извършва и съд, защото е Син Човечески.

<br><b>[5:28]</b>&nbsp; Недейте се чуди на това; защото иде час, когато всички, които са в гробовете, ще чуят гласа на Сина Божий

<br><b>[5:29]</b>&nbsp; и ще излязат: които са правили добро, ще възкръснат за живот, а които са вършили зло, ще възкръснат за осъждане.

<br><b>[5:30]</b>&nbsp; Аз не мога да правя нищо от Себе Си. Както слушам, тъй и съдя, и Моят съд е праведен, защото не търся Моята воля, а волята на Отца, Който Ме е пратил.

<br><b>[5:31]</b>&nbsp; Ако Аз свидетелствувам за Себе Си, свидетелството Ми не е истинско.

<br><b>[5:32]</b>&nbsp; Има Друг, Който свидетелствува за Мене; и зная, че е истинско свидетелството, с което Той свидетелствува за Мене.

<br><b>[5:33]</b>&nbsp; Вие бяхте пратени при Иоана, и той засвидетелствува за истината.

<br><b>[5:34]</b>&nbsp; Но Аз не от човек приемам свидетелство; ала казвам това, за да се спасите вие.

<br><b>[5:35]</b>&nbsp; Той беше светило, което гори и свети; а вие поискахте малко време да се радвате при светлината му.

<br><b>[5:36]</b>&nbsp; Аз обаче имам свидетелство по-голямо от Иоановото; защото делата, които Ми даде Отец да извърша, самите тия дела, що Аз върша, свидетелствуват за Мене, че Отец Ме е пратил.

<br><b>[5:37]</b>&nbsp; И пратилият Ме Отец Сам засвидетелствува за Мене. А вие ни гласа Му някога сте чули, ни вида Му сте видели;

<br><b>[5:38]</b>&nbsp; и словото Му не пребъдва у вас, понеже вие не вярвате Ономува, Когото е Той пратил.

<br><b>[5:39]</b>&nbsp; Изследвайте Писанията, защото вие мислите чрез тях да имате живот вечен. И те са, които свидетелствуват за Мене.

<br><b>[5:40]</b>&nbsp; Но не искате да дойдете при Мене, за да имате живот.

<br><b>[5:41]</b>&nbsp; От човеци слава не приемам,

<br><b>[5:42]</b>&nbsp; но разбрах ви, че нямате в себе си любов Божия.

<br><b>[5:43]</b>&nbsp; Аз дойдох в името на Моя Отец, и Ме не приемате; но, ако друг дойде в свое име, него ще приемете.

<br><b>[5:44]</b>&nbsp; Как можете вие да повярвате, когато един от другиго приемате слава, а славата, която е от Единаго Бога, не търсите?

<br><b>[5:45]</b>&nbsp; Не мислете, че Аз ще ви обвинявам пред Отца: има против вас обвинител, - Моисей, на когото се вие уповавате.

<br><b>[5:46]</b>&nbsp; Защото, ако да бяхте вярвали на Моисея, щяхте да повярвате и на Мене, понеже той за Мене писа.

<br><b>[5:47]</b>&nbsp; Ако пък на неговите писания не вярвате, как ще повярвате на Моите думи?

<i><br><br>* Дом на милосърдие.</i>

<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
6
</font> </b></td> </tr> </table></center>
<br><b>[6:1]</b>&nbsp; След това Иисус отиде отвъд морето Галилейско, сиреч, Тивериадско.

<br><b>[6:2]</b>&nbsp; Подире Му вървеше множество народ, защото виждаше Неговите чудеса, които правеше над болните.

<br><b>[6:3]</b>&nbsp; Иисус се възкачи на планината и там седеше с учениците Си.

<br><b>[6:4]</b>&nbsp; И приближаваше Пасха, празникът иудейски.

<br><b>[6:5]</b>&nbsp; А Иисус, като дигна очи и видя, че множество народ иде към Него, казва на Филипа: отде да купим хляб, за да ядат тия?

<br><b>[6:6]</b>&nbsp; А това казваше, за да го изпита; понеже Сам знаеше, какво щеше да направи.

<br><b>[6:7]</b>&nbsp; Филип Му отговори: тям не ще стигне хляб за двеста динария, за да вземе всеки от тях по малко.

<br><b>[6:8]</b>&nbsp; Един от учениците Му, Андрей, брат на Симона Петра, Му казва:

<br><b>[6:9]</b>&nbsp; тук, у едно момченце, има пет ечемични хляба и две риби; ала това що е за толкова души?

<br><b>[6:10]</b>&nbsp; Иисус рече: накарайте човеците да насядат. А на онова място имаше много трева. Тогава насядаха човеците на брой около пет хиляди.

<br><b>[6:11]</b>&nbsp; Иисус взе хлябовете и, като възблагодари, раздаде на учениците, а учениците - на насядалите; тъй и от рибите, кой колкото искаше.

<br><b>[6:12]</b>&nbsp; И след като се наситиха, рече на учениците Си: съберете останалите къшеи, за да се не изгуби нищо.

<br><b>[6:13]</b>&nbsp; И от петте ечемични хляба събраха и напълниха дванайсет коша къшеи, останали на тия, които ядоха.

<br><b>[6:14]</b>&nbsp; Тогава човеците, като видяха чудото, направено от Иисуса, рекоха: Този е наистина Пророкът, Който има да дойде на света.

<br><b>[6:15]</b>&nbsp; А Иисус, като разбра, че възнамеряват да дойдат да Го грабнат, за да Го направят цар, пак се отдалечи в планината самичък.

<br><b>[6:16]</b>&nbsp; Когато пък се свечери, учениците Му слязоха при морето

<br><b>[6:17]</b>&nbsp; и, като влязоха в кораба, потеглиха заотвъд морето в Капернаум. Беше се вече стъмнило, а Иисус не бе дошъл при тях.

<br><b>[6:18]</b>&nbsp; Морето се подигаше, защото силен вятър духаше.

<br><b>[6:19]</b>&nbsp; И когато бяха проплували до двайсет и пет или трийсет стадии, виждат Иисуса да ходи по морето и да се приближава към кораба, и се уплашиха.

<br><b>[6:20]</b>&nbsp; Но Той им рече: Аз съм; не бойте се!

<br><b>[6:21]</b>&nbsp; Тогава искаха да Го вземат в кораба; и веднага корабът пристигна на брега, към който плуваха.

<br><b>[6:22]</b>&nbsp; На другия ден народът, който стоеше отвъд морето, видя, че там, освен един кораб, в който бяха влезли учениците Му, друг нямаше, и че Иисус не бе влизал в кораба с учениците Си, а учениците Му сами бяха отплували.

<br><b>[6:23]</b>&nbsp; При това бяха дошли от Тивериада други кораби близо до онова място, дето бяха яли хляб, след Господнето благословение.

<br><b>[6:24]</b>&nbsp; И тъй, когато народът видя, че там няма Иисуса, нито учениците Му, влезе в кораби и преплува в Капернаум, да дири Иисуса.

<br><b>[6:25]</b>&nbsp; И като Го намери отвъд морето, рече Му: Рави', кога дойде тук?

<br><b>[6:26]</b>&nbsp; Иисус им отговори и рече: истина, истина ви казвам: дирите Ме не за това, че видяхте чудеса, но за това, че ядохте от хлябовете и се наситихте.

<br><b>[6:27]</b>&nbsp; Трудете се не за храна тленна, а за храна, която пребъдва до живот вечен и която ще ви даде Син Човеческий; защото върху Него е положил Своя печат Отец Бог.

<br><b>[6:28]</b>&nbsp; Тогава Го попитаха: какво да правим, за да извършваме делата Божии?

<br><b>[6:29]</b>&nbsp; Иисус им отговори и рече: делото Божие е това - да повярвате в Оногова, Когото е Той пратил.

<br><b>[6:30]</b>&nbsp; А те Му рекоха: каква личба даваш, за да видим и Ти повярваме? Какво вършиш?

<br><b>[6:31]</b>&nbsp; Бащите ни ядоха мана в пустинята, както е писано: "хляб от небето им даде да ядат".

<br><b>[6:32]</b>&nbsp; А Иисус им рече: истина, истина ви казвам: не Моисей ви даде хляба от небето, а Моят Отец ви дава истинския хляб от небето.

<br><b>[6:33]</b>&nbsp; Защото Божият хляб е Онзи, Който слиза от небето и дава живот на света.

<br><b>[6:34]</b>&nbsp; А те Му казаха: Господи, давай ни всякога тоя хляб.

<br><b>[6:35]</b>&nbsp; Иисус им рече: Аз съм хлябът на живота; който дохожда при Мене, няма да огладнее; и който вярва в Мене, няма да ожаднее никога.

<br><b>[6:36]</b>&nbsp; Но казах ви, че и Ме видяхте, и не вярвате.

<br><b>[6:37]</b>&nbsp; Всичко, що Ми дава Отец, ще дойде при Мене; и който дохожда при Мене, няма да го изпъдя вън;

<br><b>[6:38]</b>&nbsp; защото слязох от небето, не за да върша Моята воля, а волята на Отца, Който Ме е пратил.

<br><b>[6:39]</b>&nbsp; А волята на Отца, Който Ме е пратил, е тая: от всичко, що Ми е дал, да не погубя нищо, а да го възкреся в последния ден.

<br><b>[6:40]</b>&nbsp; Тази е волята на Оногова, Който Ме е пратил: всякой, който види Сина и вярва в Него, да има живот вечен; и Аз ще го възкреся в последния ден.

<br><b>[6:41]</b>&nbsp; Възроптаха против Него иудеите, задето рече: Аз съм хлябът, слязъл от небето.

<br><b>[6:42]</b>&nbsp; И казваха: не Тоя ли е Иисус, Иосифовият син, чийто баща и майка познаваме? Как тогава Той казва: слязох от небето?

<br><b>[6:43]</b>&nbsp; Иисус им отговори и рече: не роптайте помежду си.

<br><b>[6:44]</b>&nbsp; Никой не може да дойде при Мене, ако не го привлече Отец, Който Ме е пратил; и Аз ще го възкреся в последния ден.

<br><b>[6:45]</b>&nbsp; У пророците е писано: "и ще бъдат всички от Бога научени". Всякой, който е чул от Отца и се е научил, дохожда при Мене.

<br><b>[6:46]</b>&nbsp; Това не значи, че Отца е видял друг някой, освен Онзи, Който е от Бога; Тоя именно е видял Отца.

<br><b>[6:47]</b>&nbsp; Истина, истина ви казвам: който вярва в Мене, има живот вечен.

<br><b>[6:48]</b>&nbsp; Аз съм хлябът на живота.

<br><b>[6:49]</b>&nbsp; Бащите ви ядоха мана в пустинята, и умряха;

<br><b>[6:50]</b>&nbsp; а хлябът, който слиза от небето, е такъв, че който яде от него, не ще умре.

<br><b>[6:51]</b>&nbsp; Аз съм живият хляб, слязъл от небето; който яде от тоя хляб, ще живее вовеки; а хлябът, който Аз ще дам, е Моята плът, която ще отдам за живота на света.

<br><b>[6:52]</b>&nbsp; Тогава иудеите се запрепираха помежду си, думайки: как може Той да ни даде плътта Си да ядем?

<br><b>[6:53]</b>&nbsp; А Иисус им рече: истина, истина ви казвам: ако не ядете плътта на Сина Човечески и не пиете кръвта Му, не ще имате в себе си живот.

<br><b>[6:54]</b>&nbsp; Който яде Моята плът и пие Моята кръв, има живот вечен, и Аз ще го възкреся в последния ден.

<br><b>[6:55]</b>&nbsp; Защото плътта Ми е наистина храна, и кръвта Ми е наистина питие.

<br><b>[6:56]</b>&nbsp; Който яде Моята плът и пие Моята кръв, пребъдва в Мене, и Аз в него.

<br><b>[6:57]</b>&nbsp; Както Мене е пратил живият Отец, и Аз живея чрез Отца, тъй и който Мене яде, ще живее чрез Мене.

<br><b>[6:58]</b>&nbsp; Този е хлябът, слязъл от небето. Не както бащите ви ядоха маната и умряха: който яде тоя хляб, ще живее вовеки.

<br><b>[6:59]</b>&nbsp; Това говори Иисус в синагогата, когато поучаваше в Капернаум.

<br><b>[6:60]</b>&nbsp; Тогава мнозина от учениците Му, като чуха това, казаха: тежки са тия думи! кой може да ги слуша?

<br><b>[6:61]</b>&nbsp; Но Иисус, като знаеше в Себе Си, че учениците Му роптаят против това, рече им: това ли ви съблазнява?

<br><b>[6:62]</b>&nbsp; Ами ако видите Сина Човечески да възлиза там, дето е бил по-преди?

<br><b>[6:63]</b>&nbsp; Духът е, който животвори; плътта нищо не ползува. Думите, що ви говоря, са дух и живот.

<br><b>[6:64]</b>&nbsp; Но има от вас някои, които не вярват. Защото Иисус отначало знаеше, кои са невярващи, и кой ще Го предаде.

<br><b>[6:65]</b>&nbsp; И рече: затова ви и казах, че никой не може да дойде при Мене, ако му не бъде дадено от Моя Отец.

<br><b>[6:66]</b>&nbsp; От това време мнозина от учениците Му се върнаха назад и вече не ходеха с Него.

<br><b>[6:67]</b>&nbsp; Тогава Иисус рече на дванайсетте: да не искате и вие да си отидете?

<br><b>[6:68]</b>&nbsp; Симон Петър Му отговори: Господи, при кого да отидем? Ти имаш думи за вечен живот,

<br><b>[6:69]</b>&nbsp; и ние повярвахме и познахме, че Ти си Христос, Синът на Бога Живий.

<br><b>[6:70]</b>&nbsp; Иисус им отговори: не Аз ли избрах вас дванайсетте? Но един от вас е дявол.

<br><b>[6:71]</b>&nbsp; Говореше за Иуда Симонов Искариот, защото той, бидейки един от дванайсетте, щеше да Го предаде.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
7
</font> </b></td> </tr> </table></center>
<br><b>[7:1]</b>&nbsp; После това Иисус ходеше по Галилея, защото по Иудея не искаше да ходи, понеже иудеите търсеха да Го убият.

<br><b>[7:2]</b>&nbsp; Приближаваше иудейският празник Разпъване шатри.

<br><b>[7:3]</b>&nbsp; Тогава Му рекоха братята Му: замини оттук и иди в Иудея, за да видят и Твоите ученици делата, що вършиш.

<br><b>[7:4]</b>&nbsp; Защото никой не върши нещо скришом, когато сам иска да бъде известен. Ако вършиш тия дела, покажи Себе Си на света.

<br><b>[7:5]</b>&nbsp; Защото нито братята Му вярваха в Него.

<br><b>[7:6]</b>&nbsp; На това Иисус им рече: Моето време още не е дошло, а за вас времето винаги е сгодно.

<br><b>[7:7]</b>&nbsp; Светът вас не може да мрази, а Мене мрази, защото Аз свидетелствувам за него, че делата му са лоши.

<br><b>[7:8]</b>&nbsp; Вие идете на тоя празник: Аз още няма да ида на тоя празник, защото времето Ми още не се е изпълнило.

<br><b>[7:9]</b>&nbsp; Това като им каза, остана си в Галилея.

<br><b>[7:10]</b>&nbsp; Но, когато братята Му отидоха, отиде и Той на празника, не явно, а някак си скришом.

<br><b>[7:11]</b>&nbsp; А иудеите Го диреха на празника и казваха: де е Онзи?

<br><b>[7:12]</b>&nbsp; И имаше голям ропот у народа за Него: едни казваха, че Той е добър; други пък казваха: не, но заблуждава народа.

<br><b>[7:13]</b>&nbsp; Но никой не говореше за Него открито, поради страх от иудеите.

<br><b>[7:14]</b>&nbsp; Когато пък празникът се беше вече преполовил, възлезе Иисус в храма и поучаваше.

<br><b>[7:15]</b>&nbsp; И чудеха се иудеите, казвайки: как Тоя знае книга, когато не се е учил?

<br><b>[7:16]</b>&nbsp; Иисус им отговори и рече: учението Ми не е Мое, а на Оногова, Който Ме е пратил;

<br><b>[7:17]</b>&nbsp; който иска да върши волята Му, ще разбере, дали учението Ми е от Бога, или Аз от Себе Си говоря.

<br><b>[7:18]</b>&nbsp; Който говори от себе си, търси своята си слава; а който търси славата на Оногова, Който Го е пратил, Той е истинен, и в Него няма неправда.

<br><b>[7:19]</b>&nbsp; Не даде ли ви Моисей Закона? Но никой от вас не изпълнява Закона. Защо искате да Ме убиете?

<br><b>[7:20]</b>&nbsp; Народът отговори и рече: бяс Те е хванал. Кой иска да Те убие?

<br><b>[7:21]</b>&nbsp; Отговори Иисус и им рече: едно дело извърших, и всички се чудите.

<br><b>[7:22]</b>&nbsp; Моисей ви даде обрязанието (макар то да не е от Моисея, а от отците), и вие в съботен ден обрязвате човека.

<br><b>[7:23]</b>&nbsp; Ако в събота човек приема обрязание, за да не бъде нарушен Моисеевият закон, - на Мене ли се гневите, задето цял човек здрав направих в събота?

<br><b>[7:24]</b>&nbsp; Не съдете по външност, а съдете с праведен съд.

<br><b>[7:25]</b>&nbsp; Тогава някои иерусалимци думаха: не е ли Тоя, Когото търсят да убият?

<br><b>[7:26]</b>&nbsp; Ето, явно говори, и нищо Му не казват: да не са се уверили началниците, че Той е наистина Христос?

<br><b>[7:27]</b>&nbsp; Но Тогова знаем, откъде е; а Христос, кога дойде, никой няма да знае, откъде е.

<br><b>[7:28]</b>&nbsp; Тогава Иисус, като поучаваше в храма, издигна глас и рече: и Мене познавате, и откъде съм знаете; и не дойдох от Себе Си, но има един Истински, Който Ме е пратил, и Когото вие не познавате.

<br><b>[7:29]</b>&nbsp; Аз пък Го зная, защото съм от Него, и Той ме е пратил.

<br><b>[7:30]</b>&nbsp; Искаха, прочее, да Го хванат, ала никой не тури на Него ръка, защото часът Му още не бе дошъл.

<br><b>[7:31]</b>&nbsp; И мнозина от народа повярваха в Него и думаха: кога дойде Христос, нима ще направи по-много чудеса от тия, що Тоя направи?

<br><b>[7:32]</b>&nbsp; Чуха фарисеите, че народът мълви това за Него; и пратиха фарисеите и първосвещениците слуги да Го хванат.

<br><b>[7:33]</b>&nbsp; А Иисус им рече: още малко време съм с вас, и ще отида при Оногова, Който Ме е пратил;

<br><b>[7:34]</b>&nbsp; ще Ме търсите, и не ще Ме намерите; и дето съм Аз, вие не можете да дойдете.

<br><b>[7:35]</b>&nbsp; А иудеите думаха помежду си: къде иска Той да иде, та не ще Го намерим? Да не иска да иде при разпръснатите между елините и да поучава елините?

<br><b>[7:36]</b>&nbsp; Какво значат тия думи, които каза: ще Ме търсите, и не ще Ме намерите; и дето съм Аз, вие не можете да дойдете?

<br><b>[7:37]</b>&nbsp; А в последния велик ден на празника застана Иисус, издигна глас и рече: който е жаден, да дойде при Мене и да пие.

<br><b>[7:38]</b>&nbsp; Който вярва в Мене, из неговата утроба, както е речено в Писанието, ще потекат реки от жива вода.

<br><b>[7:39]</b>&nbsp; Това каза за Духа, Когото щяха да приемат вярващите в Него; защото Дух Светий още не бе даден, понеже Иисус още не бе прославен.

<br><b>[7:40]</b>&nbsp; Тогава мнозина от народа, като чуха тия думи, казваха: Този е наистина Пророкът.

<br><b>[7:41]</b>&nbsp; Други казваха: Този е Христос. А други казваха: нима от Галилея ще дойде Христос?

<br><b>[7:42]</b>&nbsp; Не е ли казано в Писанието, че Христос ще дойде от Давидовото семе и от градеца Витлеем, отдето беше Давид?

<br><b>[7:43]</b>&nbsp; И тъй, у народа произлезе разпра за Него.

<br><b>[7:44]</b>&nbsp; А някои от тях искаха да Го хванат, ала никой не тури върху Му ръка.

<br><b>[7:45]</b>&nbsp; Тогава слугите се върнаха при първосвещениците и фарисеите, а те им рекоха: защо Го не доведохте?

<br><b>[7:46]</b>&nbsp; Слугите отговориха: никога човек не е говорил тъй, както Тоя Човек.

<br><b>[7:47]</b>&nbsp; Фарисеите им отговориха: да не сте се и вие прелъстили?

<br><b>[7:48]</b>&nbsp; Повярвал ли е в Него някой от началниците или от фарисеите?

<br><b>[7:49]</b>&nbsp; Но тоя народ, който не знае Закона, е проклет.

<br><b>[7:50]</b>&nbsp; Никодим, който бе ходил нощя при Него и беше един от тях, казва им:

<br><b>[7:51]</b>&nbsp; осъжда ли нашият Закон човека, ако първом го не чуят и узнаят, какво върши?

<br><b>[7:52]</b>&nbsp; Те му отговориха и рекоха: да не си и ти от Галилея? Изпитай и виж, че от Галилея пророк не се е явил.

<br><b>[7:53]</b>&nbsp; И всеки си отиде у дома си.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
8
</font> </b></td> </tr> </table></center>
<br><b>[8:1]</b>&nbsp; А Иисус отиде на Елеонската планина.

<br><b>[8:2]</b>&nbsp; И на заранта пак дойде в храма, и всичкият народ дохождаше при Него. А Той седна и ги поучаваше.

<br><b>[8:3]</b>&nbsp; Тогава книжниците и фарисеите доведоха при Него една жена, уловена в прелюбодейство, и като я поставиха насред,

<br><b>[8:4]</b>&nbsp; рекоха Му: Учителю, тая жена биде хваната в самото прелюбодейство;

<br><b>[8:5]</b>&nbsp; а Моисей ни е заповядал в Закона такива с камъни да убиваме; Ти, прочее, какво казваш?

<br><b>[8:6]</b>&nbsp; Казваха това, за да Го изкушават, та да имат с какво да Го обвиняват. А Иисус се наведе надолу и пишеше с пръст по земята, без да обръща на тях внимание.

<br><b>[8:7]</b>&nbsp; А като настояваха да Го запитват, Той се поизправи и им рече: който от вас е без грях, нека пръв хвърли камък върху нея.

<br><b>[8:8]</b>&nbsp; И пак се наведе надолу и пишеше по земята.

<br><b>[8:9]</b>&nbsp; А те, като чуха това, и понеже съвестта ги бореше, взеха да се разотиват един след друг, начевайки от по-старите, та до последните; и остана Иисус сам и жената, която стоеше насред.

<br><b>[8:10]</b>&nbsp; Като се поизправи и не видя никого, освен жената, Иисус й рече: жено, де са твоите обвинители? Никой ли те не осъди?

<br><b>[8:11]</b>&nbsp; Тя отговори: никой, Господи! Иисус й рече: и Аз те не осъждам. Иди си и недей вече греши.

<br><b>[8:12]</b>&nbsp; Пак им говори Иисус и рече: Аз съм светлината на света; който Ме последва, той не ще ходи в мрака, а ще има светлината на живота.

<br><b>[8:13]</b>&nbsp; Тогава фарисеите Му казаха: Ти Сам за Себе Си свидетелствуваш: Твоето свидетелство не е истинско.

<br><b>[8:14]</b>&nbsp; Иисус им отговори и рече: макар Аз Сам да свидетелствувам за Себе Си, свидетелството Ми е истинско, защото зная, откъде съм дошъл, и накъде отивам; а вие не знаете, откъде съм дошъл и накъде отивам.

<br><b>[8:15]</b>&nbsp; Вие съдите по плът; Аз не съдя никого.

<br><b>[8:16]</b>&nbsp; Но и ако съдя, съдът Ми е истински, защото Сам не съм, но Аз и Отец, Който Ме е пратил.

<br><b>[8:17]</b>&nbsp; А в Закона ви е писано, че свидетелството на двама човеци е истинско.

<br><b>[8:18]</b>&nbsp; Аз съм, Който свидетелствувам за Себе Си, и Отец, Който Ме е пратил, свидетелствува за Мене.

<br><b>[8:19]</b>&nbsp; Тогава Му рекоха: де е Твоят Отец? Иисус отговори: вие не знаете нито Мене, нито Отца Ми; ако знаехте Мене, щяхте да знаете и Отца Ми.

<br><b>[8:20]</b>&nbsp; Тия думи Иисус изказа при съкровищницата, когато поучаваше в храма; и никой Го не улови, защото часът Му още не бе дошъл.

<br>
<b>[8:21]</b>&nbsp; И пак им рече Иисус: Аз отивам, и ще Ме търсите, и в греха
си ще умрете. Където Аз отивам, вие не можете да дойдете.

<br>
<b>[8:22]</b>&nbsp; Тогава иудеите казваха: да не би да се самоубие, та дума: където Аз отивам, вие не можете да дойдете?

<br><b>[8:23]</b>&nbsp; Той им рече: вие сте от долните, Аз съм от горните; вие сте от тоя свят, Аз не съм от тоя свят.

<br><b>[8:24]</b>&nbsp; Затова ви казах, че ще умрете в греховете си; наистина, ако не повярвате, че съм Аз, ще умрете в греховете си.

<br><b>[8:25]</b>&nbsp; Тогава Му рекоха: кой си Ти? Иисус им отговори: Аз съм това, което ви и говоря отначало.

<br><b>[8:26]</b>&nbsp; Много имам за вас да говоря и да съдя; но Тоя, Който Ме е пратил, е истински, и което Аз съм слушал от Него, това и казвам на света.

<br><b>[8:27]</b>&nbsp; Не разбраха, че им говореше за Отца.

<br><b>[8:28]</b>&nbsp; А Иисус им рече: кога издигнете Сина Човечески, тогава ще узнаете, че съм Аз; и нищо не върша от Себе Си, но, както Ме е научил Моят Отец, тъй говоря.

<br><b>[8:29]</b>&nbsp; Тоя, Който Ме е пратил, е с Мене; Отец не Ме е оставил самичък, защото Аз върша винаги онова, което е Нему угодно.

<br><b>[8:30]</b>&nbsp; Когато Той говореше това, мнозина повярваха в Него.

<br><b>[8:31]</b>&nbsp; Тогава Иисус казваше на повярвалите в Него иудеи: ако вие пребъдете в словото Ми, наистина сте Мои ученици,

<br><b>[8:32]</b>&nbsp; и ще познаете истината, и истината ще ви направи свободни.

<br><b>[8:33]</b>&nbsp; Отговориха Му: ние сме семе Авраамово, и никога никому не сме били роби; как Ти казваш: свободни ще станете?

<br><b>[8:34]</b>&nbsp; Иисус им отговори: истина, истина ви казвам: всякой, който прави грях, роб е на греха.

<br><b>[8:35]</b>&nbsp; А робът не пребъдва вечно вкъщи; синът пребъдва вечно.

<br><b>[8:36]</b>&nbsp; И тъй, ако Синът ви освободи, ще бъдете наистина свободни.

<br><b>[8:37]</b>&nbsp; Зная, че сте семе Авраамово; но търсите да Ме убиете, защото словото Ми се не побира във вас.

<br><b>[8:38]</b>&nbsp; Аз говоря това, що съм видял у Моя Отец; а вие вършите онова, що сте видели у вашия отец.

<br><b>[8:39]</b>&nbsp; Отговориха Му и рекоха: наш отец е Авраам. Иисус им рече: да бяхте чеда на Авраама, щяхте да вършите делата Авраамови.

<br><b>[8:40]</b>&nbsp; А сега искате да убиете Мене, Човека, Който ви каза истината, що чух от Бога. Авраам това не е правил.

<br><b>[8:41]</b>&nbsp; Вие вършите делата на баща си. На това Му рекоха: ние от блудство не сме родени; едного Отца имаме, Бога.

<br><b>[8:42]</b>&nbsp; Иисус им рече: да беше Бог ваш Отец, щяхте да Ме обичате, понеже Аз съм излязъл и дохождам от Бога; защото Аз не съм дошъл от Себе Си, а Той Ме прати.

<br><b>[8:43]</b>&nbsp; Защо не разбирате речта Ми? Защото не можете да слушате словото Ми.

<br><b>[8:44]</b>&nbsp; Ваш баща е дяволът; и вие искате да изпълнявате похотите на баща си. Той си беше открай човекоубиец и не устоя в истината, понеже в него няма истина. Кога говори лъжа, своето говори, защото е лъжец и баща на лъжата.

<br><b>[8:45]</b>&nbsp; А понеже Аз говоря истината, не Ми вярвате.

<br><b>[8:46]</b>&nbsp; Кой от вас ще Ме укори за грях? Ако пък говоря истина, защо Ми не вярвате?

<br><b>[8:47]</b>&nbsp; Който е от Бога, той слуша Божиите думи. Вие затова не слушате, защото не сте от Бога.

<br><b>[8:48]</b>&nbsp; На това иудеите Му отговориха и рекоха: не казваме ли ние право, че Ти си самарянин, и в Тебе има бяс?

<br><b>[8:49]</b>&nbsp; Иисус отговори: в Мене бяс няма; но почитам Отца Си, а вие Ме безчестите.

<br><b>[8:50]</b>&nbsp; Ала Аз не търся Моята слава: има Друг, Който я търси и съди.

<br><b>[8:51]</b>&nbsp; Истина, истина ви казвам: който спази словото Ми, няма да види смърт вовеки.

<br><b>[8:52]</b>&nbsp; Тогава иудеите Му рекоха: сега разбрахме, че в Тебе има бяс: Авраам умря, пророците също, а Ти казваш: който спази словото Ми, няма да вкуси смърт вовеки.

<br><b>[8:53]</b>&nbsp; Нима Ти си по-голям от отца ни Авраама, който умря? И пророците умряха; на какъв се правиш Ти?

<br><b>[8:54]</b>&nbsp; Иисус отговори: ако Аз се славя Сам, славата Ми е нищо. Моят Отец е, Който Ме прославя и за Когото вие казвате, че е ваш Бог,

<br><b>[8:55]</b>&nbsp; но Го не познахте, пък Аз Го зная. И ако кажа, че Го не познавам, ще бъда като вас лъжец. Но Аз Го зная и пазя словото Му.

<br><b>[8:56]</b>&nbsp; Авраам, вашият баща, би се зарадвал да види Моя ден, и видя, и се възрадва.

<br><b>[8:57]</b>&nbsp; На това иудеите Му рекоха: нямаш още петдесет години - и си видял Авраама?

<br><b>[8:58]</b>&nbsp; Иисус им рече: истина, истина ви казвам: преди Авраам да е бил, Аз съм.

<br><b>[8:59]</b>&nbsp; Тогава взеха камъни, за да хвърлят върху Му; но Иисус се скри и излезе от храма, като мина презсред тях, и така си отиде.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
9
</font> </b></td> </tr> </table></center>
<br><b>[9:1]</b>&nbsp; И като минаваше, видя един човек, сляп от рождение.

<br><b>[9:2]</b>&nbsp; Учениците Му Го попитаха и казваха: Рави', кой е съгрешил, тоя или родителите му, за да се роди сляп?

<br><b>[9:3]</b>&nbsp; Иисус отговори: нито тоя е съгрешил, нито родителите му, но това биде, за да се явят делата Божии върху му.

<br><b>[9:4]</b>&nbsp; Аз трябва да върша делата на Тогова, Който Ме е пратил, докле е ден; настъпва нощ, когато никой не може да работи.

<br><b>[9:5]</b>&nbsp; Докле съм в света, светлина съм на света.

<br><b>[9:6]</b>&nbsp; Това като каза, плюна на земята, направи калчица от плюнката и намаза с нея очите на слепия,

<br><b>[9:7]</b>&nbsp; и му рече: иди се умий в къпалнята Силоам (което значи: пратен). Той отиде, уми се и се върна прогледал.

<br><b>[9:8]</b>&nbsp; А съседите и ония, които го бяха виждали по-преди, че беше сляп, думаха: не е ли този, който седеше и просеше?

<br><b>[9:9]</b>&nbsp; Едни думаха: този е, а други: прилича на него; той пък казваше: аз съм.

<br><b>[9:10]</b>&nbsp; Тогава го питаха: как ти се отвориха очите?

<br><b>[9:11]</b>&nbsp; Той отговори и рече: един Човек, Който се нарича Иисус, направи калчица, намаза очите ми и ми рече: иди в къпалнята Силоам и се умий. Отидох, умих се, и прогледах.

<br><b>[9:12]</b>&nbsp; Те пък му рекоха: де е Той? Отговори: не зная.

<br><b>[9:13]</b>&nbsp; Тогава заведоха при фарисеите човека, който беше по-преди сляп.

<br><b>[9:14]</b>&nbsp; А беше събота, когато Иисус направи калчицата и му отвори очите.

<br><b>[9:15]</b>&nbsp; Питаха го също и фарисеите, как е прогледал. Той им рече: тури ми калчица на очите, и се умих, и гледам.

<br><b>[9:16]</b>&nbsp; Тогава някои от фарисеите думаха: Тоя Човек не е от Бога, защото не пази събота. Други думаха: как може грешен човек да върши такива чудеса? И произлезе помежду им разпра.

<br><b>[9:17]</b>&nbsp; Казват пак на прогледалия слепец: ти какво казваш за Него, задето ти отвори очите? А той рече: пророк е.

<br><b>[9:18]</b>&nbsp; Но иудеите не повярваха за него, че е бил сляп и прогледал, докато не повикаха родителите на самия прогледал

<br><b>[9:19]</b>&nbsp; и ги попитаха, думайки: този ли е вашият син, за когото вие казвате, че се родил сляп? А как сега вижда?

<br><b>[9:20]</b>&nbsp; Родителите му отговориха и им рекоха: знаем, че този е нашият син и че се роди сляп;

<br><b>[9:21]</b>&nbsp; а как сега вижда, не знаем, или кой му е отворил очите, ние не знаем. Той сам е пълнолетен; него попитайте; нека сам говори за себе си.

<br><b>[9:22]</b>&nbsp; Това казаха родителите му, понеже се бояха от иудеите; защото иудеите се бяха вече сдумали да отлъчат от синагогата оногова, който Го признае за Христа.

<br><b>[9:23]</b>&nbsp; Затова и родителите му казаха: той е пълнолетен; него попитайте.

<br><b>[9:24]</b>&nbsp; Тогава повикаха повторно човека, който преди беше сляп, и му казаха: въздай Богу слава; ние знаем, че Тоя Човек е грешник.

<br><b>[9:25]</b>&nbsp; Той отговори и рече: дали е грешник, не зная; едно зная, че бях сляп, а сега виждам.

<br><b>[9:26]</b>&nbsp; Пак го попитаха: какво ти направи? Как ти отвори очите?

<br><b>[9:27]</b>&nbsp; Отговори им: казах ви вече, и не чухте; какво пак искате да чуете? да не би и вие да искате да Му станете ученици?

<br><b>[9:28]</b>&nbsp; А те го изхокаха и рекоха: ти си Негов ученик; а ние сме Моисееви ученици.

<br><b>[9:29]</b>&nbsp; Ние знаем, че на Моисея е говорил Бог; а Тогова не знаем откъде е.

<br><b>[9:30]</b>&nbsp; Отговори човекът и им рече: това е и чудното, че вие не знаете, откъде е, а ми отвори очите.

<br><b>[9:31]</b>&nbsp; Ние пък знаем, че Бог не слуша грешници; но, който почита Бога и върши волята Му, тогова слуша.

<br><b>[9:32]</b>&nbsp; Открай век не се е чуло, някой да е отворил очи на слепороден.

<br><b>[9:33]</b>&nbsp; Ако Той не беше от Бога, не можеше да направи нищо.

<br><b>[9:34]</b>&nbsp; Отговориха му и рекоха: ти цял в грехове си роден, и ти ли нас учиш? И го изпъдиха вън.

<br><b>[9:35]</b>&nbsp; Иисус чу, че го изпъдили вън и, като го намери, рече му: ти вярваш ли в Сина Божий?

<br><b>[9:36]</b>&nbsp; Той отговори и рече: кой е, господине, та да повярвам в Него?

<br><b>[9:37]</b>&nbsp; Иисус му рече: и видял си Го, и, Който говори с тебе, Той е.

<br><b>[9:38]</b>&nbsp; А той рече: вярвам, Господи! И Му се поклони.

<br><b>[9:39]</b>&nbsp; А Иисус рече: за съд дойдох Аз на тоя свят, за да виждат невиждащите, а виждащите да станат слепи.

<br><b>[9:40]</b>&nbsp; Чуха това някои от фарисеите, които бяха с Него, и Му рекоха: нима и ние сме слепи?

<br><b>[9:41]</b>&nbsp; Иисус им рече: да бяхте били слепи, не щяхте да имате грях; но сега казвате, че виждате, затова грехът ви остава.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
10
</font> </b></td> </tr> </table></center>
<br><b>[10:1]</b>&nbsp; Истина, истина ви казвам: който не влиза през вратата в овчата кошара, а прескача отдругаде, той е крадец и разбойник;

<br><b>[10:2]</b>&nbsp; а който влиза през вратата, пастир е на овците:

<br><b>[10:3]</b>&nbsp; нему вратарят отваря, и овците слушат гласа му, и той зове овците си по име и ги извежда;

<br><b>[10:4]</b>&nbsp; и кога изведе овците си, върви пред тях; а овците вървят подире му, понеже познават гласа му;

<br><b>[10:5]</b>&nbsp; подир чужди човек не вървят, а бягат от него, понеже гласа на чуждите не познават.

<br><b>[10:6]</b>&nbsp; Тая притча им каза Иисус. Но те не разбраха, за какво им говореше.

<br><b>[10:7]</b>&nbsp; Тогава Иисус пак им рече: истина, истина ви казвам: Аз съм вратата на овците.

<br><b>[10:8]</b>&nbsp; Всички, колкото са идвали преди Мене, са крадци и разбойници; но овците не ги послушаха.

<br><b>[10:9]</b>&nbsp; Аз съм вратата: който влезе през Мене, ще се спаси, и ще влезе, и ще излезе, и паша ще намери.

<br><b>[10:10]</b>&nbsp; Крадецът дохожда, само за да открадне, убие и погуби. Аз дойдох, за да имат живот, и да имат в изобилие.

<br><b>[10:11]</b>&nbsp; Аз съм добрият пастир: добрият пастир полага душата си за овците;

<br><b>[10:12]</b>&nbsp; а наемникът, който не е пастир, комуто овците не са негови, вижда вълка, че иде, оставя овците и бяга; а вълкът разграбя и разпръсва овците.

<br><b>[10:13]</b>&nbsp; Наемникът пък бяга, защото е наемник, и не го е грижа за овците.

<br><b>[10:14]</b>&nbsp; Аз съм добрият пастир; и познавам Моите Си, и Моите Ме познават.

<br><b>[10:15]</b>&nbsp; Както Ме познава Отец, тъй и Аз познавам Отца; и душата Си полагам за овците.

<br><b>[10:16]</b>&nbsp; Имам и други овци, които не са от тая кошара, и тях трябва да приведа; и ще чуят гласа Ми, и ще бъде едно стадо и един Пастир.

<br><b>[10:17]</b>&nbsp; Затова Ме люби Отец, защото Аз Си давам душата, за да я приема пак.

<br><b>[10:18]</b>&nbsp; Никой не Ми я отнима, но Аз Сам от Себе Си я давам. Имам власт, да я дам, и власт имам пак да я приема. Тая заповед получих от Отца Си.

<br><b>[10:19]</b>&nbsp; Поради тия думи пак произлезе разпра между иудеите.

<br><b>[10:20]</b>&nbsp; И мнозина от тях казваха: бяс има и не е в Себе Си; защо Го слушате?

<br><b>[10:21]</b>&nbsp; Други казваха: това не са думи на бесен: може ли бяс да отваря очи на слепи?

<br><b>[10:22]</b>&nbsp; И настана тогава в Иерусалим празник Обновение, и зима беше.

<br><b>[10:23]</b>&nbsp; И ходеше Иисус в храма, в притвора Соломонов.

<br><b>[10:24]</b>&nbsp; Тогава иудеите Го заобиколиха и Му казваха: докога ще измъчваш душите ни? Ако си Ти Христос, кажи ни открито.

<br><b>[10:25]</b>&nbsp; Иисус им отговори: казах ви, ала не вярвате; делата, които Аз върша в името на Моя Отец, те свидетелствуват за Мене.

<br><b>[10:26]</b>&nbsp; Но вие не вярвате, понеже не сте от Моите овци, както ви рекох.

<br><b>[10:27]</b>&nbsp; Моите овци слушат гласа Ми, и Аз ги познавам, и те вървят подире Ми,

<br><b>[10:28]</b>&nbsp; и Аз им давам живот вечен; и те няма да погинат вовеки; и никой не ще ги грабне от ръката Ми.

<br><b>[10:29]</b>&nbsp; Моят Отец, Който Ми ги даде, е по-голям от всички; и никой не може ги грабна от ръката на Отца Ми.

<br><b>[10:30]</b>&nbsp; Аз и Отец едно сме.

<br><b>[10:31]</b>&nbsp; Тогава иудеите пак грабнаха камъни, за да Го убият.

<br><b>[10:32]</b>&nbsp; Иисус им отговори: много добри дела ви показах от Моя Отец; за кое от тия дела с камъни Ме замеряте?

<br><b>[10:33]</b>&nbsp; Иудеите Му отговориха и рекоха: не за добро дело с камъни Те замеряме, а за богохулство и за това, дето Ти, бидейки човек, правиш се Бог.

<br><b>[10:34]</b>&nbsp; Иисус им отговори: не е ли писано в Закона ви: "Аз рекох: богове сте"?

<br><b>[10:35]</b>&nbsp; Ако Той нарече богове ония, към които бе отправено словото Божие (и не може да се наруши Писанието),

<br><b>[10:36]</b>&nbsp; на Тогова ли, Когото Отец освети и прати в света, вие казвате: богохулствуваш, защото рекох: Аз съм Син Божий?

<br><b>[10:37]</b>&nbsp; Ако не върша делата на Моя Отец, не Ми вярвайте;

<br><b>[10:38]</b>&nbsp; ако пък върша, макар на Мене и да не вярвате, на делата повярвайте, за да разберете и повярвате, че Отец е в Мене, и Аз съм в Него.

<br><b>[10:39]</b>&nbsp; Тогава пак искаха да Го хванат; но Той се измъкна из ръцете им

<br><b>[10:40]</b>&nbsp; и отиде пак отвъд Иордан, на мястото, дето по-преди Иоан кръщаваше, и остана там.

<br><b>[10:41]</b>&nbsp; Мнозина дойдоха при Него и казваха, че Иоан не бил сторил никакво чудо; но всичко, що Иоан бил казал за Него, било истинско.

<br><b>[10:42]</b>&nbsp; И мнозина там повярваха в Него.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
11
</font> </b></td> </tr> </table></center>
<br><b>[11:1]</b>&nbsp; Беше болен някой си Лазар, от Витания, от градеца на Мария и сестра й Марта.

<br><b>[11:2]</b>&nbsp; (А Мария, чийто брат Лазар бе болен, беше оная, която помаза Господа с миро и отри нозете Му с косата си.)

<br><b>[11:3]</b>&nbsp; Сестрите проводиха да Му кажат: Господи, ето оня, когото обичаш, е болен!

<br><b>[11:4]</b>&nbsp; Като чу това, Иисус рече: тая болест не е за умиране, а за слава Божия, за да се прослави чрез нея Син Божий.

<br><b>[11:5]</b>&nbsp; А Иисус обичаше Марта, и сестра й, и Лазаря.

<br><b>[11:6]</b>&nbsp; А когато чу, че е болен, престоя два дни в мястото, дето се намираше.

<br><b>[11:7]</b>&nbsp; След това рече на учениците: да идем пак в Иудея.

<br><b>[11:8]</b>&nbsp; Учениците Му рекоха: Рави', сега иудеите искаха с камъни да Те убият, и пак ли там отиваш?

<br><b>[11:9]</b>&nbsp; Иисус отговори: нали дванайсет часа има в деня? Който ходи дене, не се препъва, защото вижда светлината на тоя свят;

<br><b>[11:10]</b>&nbsp; а който ходи нощя, препъва се, защото светлината не е в него.

<br><b>[11:11]</b>&nbsp; Той рече това и после им казва: Лазар, нашият приятел, е заспал; но отивам да го събудя.

<br><b>[11:12]</b>&nbsp; Учениците Му рекоха: Господи, ако е заспал, ще оздравее.

<br><b>[11:13]</b>&nbsp; Иисус бе казал за смъртта му, а те помислиха, че говори за сънно заспиване.

<br><b>[11:14]</b>&nbsp; Тогава Иисус им рече открито: Лазар умря;

<br><b>[11:15]</b>&nbsp; ала се радвам за вас, че Ме нямаше там, та да повярвате; но да идем при него.

<br><b>[11:16]</b>&nbsp; Тогава Тома, наричан Близнак, каза на съучениците: да идем и ние да умрем с Него.

<br><b>[11:17]</b>&nbsp; Като дойде Иисус, намери, че той е вече от четири дена в гроба.

<br><b>[11:18]</b>&nbsp; А Витания беше близо до Иерусалим, около петнайсет стадии;

<br><b>[11:19]</b>&nbsp; и мнозина иудеи бяха дошли при Марта и Мария да ги утешат за брата им.

<br><b>[11:20]</b>&nbsp; Марта, като чу, че иде Иисус, посрещна Го; а Мария седеше вкъщи.

<br><b>[11:21]</b>&nbsp; Тогава Марта рече на Иисуса: Господи, да беше тук, нямаше да умре брат ми.

<br><b>[11:22]</b>&nbsp; Но и сега зная, че, каквото и да поискаш от Бога, ще Ти даде Бог.

<br><b>[11:23]</b>&nbsp; Иисус й рече: брат ти ще възкръсне.

<br><b>[11:24]</b>&nbsp; Марта Му каза: зная, че ще възкръсне при възкресението, в последния ден.

<br><b>[11:25]</b>&nbsp; Иисус й рече: Аз съм възкресението и животът; който вярва в Мене, и да умре, ще оживее.

<br><b>[11:26]</b>&nbsp; И всеки, който живее и вярва в Мене, няма да умре вовеки. Вярваш ли това?

<br><b>[11:27]</b>&nbsp; Тя Му дума: да, Господи, аз вярвам, че Ти си Христос, Син Божий, Който иде на света.

<br><b>[11:28]</b>&nbsp; Като каза това, отиде та повика скришом сестра си Мария и рече: Учителят е тук и те вика.

<br><b>[11:29]</b>&nbsp; Тая, щом чу, става бързо и дохожда при Него.

<br><b>[11:30]</b>&nbsp; (Иисус още не бе дошъл в градеца, а стоеше на мястото, дето Го бе посрещнала Марта.)

<br><b>[11:31]</b>&nbsp; Иудеите, които бяха с нея вкъщи и я утешаваха, като видяха, че Мария стана бързо и излезе, отидоха подире й, мислейки, че отива на гроба - да плаче там.

<br><b>[11:32]</b>&nbsp; А Мария, като стигна там, дето беше Иисус, и Го видя, падна при нозете Му и рече: Господи, да беше тук, нямаше да умре брат ми.

<br><b>[11:33]</b>&nbsp; Иисус, като я видя да плаче, и дошлите с нея иудеи да плачат, разтъжи се духом, смути се

<br><b>[11:34]</b>&nbsp; и рече: де сте го положили? Казват Му: Господи, дойди и виж.

<br><b>[11:35]</b>&nbsp; Иисус се просълзи.

<br><b>[11:36]</b>&nbsp; Тогава иудеите казваха: гледай, колко го е обичал.

<br><b>[11:37]</b>&nbsp; Някои пък от тях казаха: не можеше ли Тоя, Който отвори очите на слепия, да направи, щото и тоя да не умре?

<br><b>[11:38]</b>&nbsp; А Иисус, пак тъгувайки в Себе Си, дохожда при гроба; това беше пещера, и камък стоеше отгоре й.

<br><b>[11:39]</b>&nbsp; Иисус казва: дигнете камъка. Сестрата на умрелия, Марта, Му казва: Господи, мирише вече; защото е от четири дена.

<br><b>[11:40]</b>&nbsp; Иисус й дума: не казах ли ти, че, ако повярваш, ще видиш славата Божия?

<br><b>[11:41]</b>&nbsp; Тогава дигнаха камъка от пещерата, дето лежеше умрелият. А Иисус дигна очи нагоре и рече: Отче, благодаря Ти, че Ме послуша.

<br><b>[11:42]</b>&nbsp; Аз и знаех, че Ти винаги Ме слушаш; но това казах за народа, който стои наоколо, за да повярват, че Ти си Ме пратил.

<br><b>[11:43]</b>&nbsp; Като каза това, извика с висок глас: Лазаре, излез вън!

<br><b>[11:44]</b>&nbsp; И излезе умрелият с повити ръце и нозе в погребални повивки, а лицето му забрадено с кърпа. Иисус им казва: разповийте го и оставете го да ходи.

<br><b>[11:45]</b>&nbsp; Тогава мнозина от иудеите, които бяха дошли при Мария и видяха, що стори Иисус, повярваха в Него.

<br><b>[11:46]</b>&nbsp; А някои от тях отидоха при фарисеите и им разправиха, що стори Иисус.

<br><b>[11:47]</b>&nbsp; Тогава първосвещениците и фарисеите се събраха на съвет и казваха: какво да правим? Тоя Човек върши много чудеса.

<br><b>[11:48]</b>&nbsp; Ако Го оставим тъй, всички ще повярват в Него, - и ще дойдат римляни, та ще ни разорят и страната и народа.

<br><b>[11:49]</b>&nbsp; Един пък от тях, на име Каиафа, който нея година беше първосвещеник, им рече: вие нищо не знаете,

<br><b>[11:50]</b>&nbsp; нито помисляте, че за нас е по-добре един човек да умре за народа, отколкото цял народ да погине.

<br><b>[11:51]</b>&nbsp; И това не от себе си каза, но като беше нея година първосвещеник, предсказа, че Иисус ще умре за народа,

<br><b>[11:52]</b>&nbsp; и не само за народа, но за да събере наедно и разпилените чеда Божии.

<br><b>[11:53]</b>&nbsp; От тоя ден, прочее, се сговориха да Го убият.

<br><b>[11:54]</b>&nbsp; Поради това Иисус вече не ходеше явно между иудеите, а оттам отиде в една местност, близо до пустинята, в града, наричан Ефраим, и там стоеше с учениците Си.

<br><b>[11:55]</b>&nbsp; Наближаваше Пасха иудейска, и мнозина от цялата страна отидоха в Иерусалим пред Пасха, за да се очистят.

<br><b>[11:56]</b>&nbsp; Тогава диреха Иисуса и, стоейки в храма, думаха си един другиму: как ви се струва? Дали не ще дойде на празника?

<br><b>[11:57]</b>&nbsp; А първосвещениците и фарисеите бяха дали заповед, ако някой узнае де е, да обади, за да Го уловят.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
12
</font> </b></td> </tr> </table></center>
<br><b>[12:1]</b>&nbsp; Шест дни преди Пасха Иисус дойде във Витания, дето беше умрелият Лазар, когото възкреси от мъртвите.

<br><b>[12:2]</b>&nbsp; Там Му приготвиха вечеря, и Марта прислужваше, а Лазар беше един от седналите с Него на трапезата.

<br><b>[12:3]</b>&nbsp; Мария пък, като взе литра нардово чисто, драгоценно миро, помаза нозете Иисусови, и с косата си отри нозете Му; и къщата се напълни с благоухание от мирото.

<br><b>[12:4]</b>&nbsp; Тогава един от учениците Му, Иуда Симонов Искариот, който щеше да Го предаде, рече:

<br><b>[12:5]</b>&nbsp; защо да се не продаде това миро за триста динария, и парите да се раздадат на сиромаси?

<br><b>[12:6]</b>&nbsp; Това каза той, не че се грижеше за сиромасите, а защото беше крадец. (Той държеше ковчежето, и крадеше от онова, каквото там пускаха.)

<br><b>[12:7]</b>&nbsp; А Иисус рече: остави я; тя е запазила това за деня на погребението Ми.

<br><b>[12:8]</b>&nbsp; Защото сиромасите всякога имате при себе си, а Мене не всякога.

<br><b>[12:9]</b>&nbsp; Голямо множество иудеи узнаха, че е там, и дойдоха не само заради Иисуса, но за да видят и Лазаря, когото Той възкреси от мъртвите.

<br><b>[12:10]</b>&nbsp; А първосвещениците се сговориха да убият и Лазаря,

<br><b>[12:11]</b>&nbsp; защото поради него мнозина иудеи ги напускаха и вярваха в Иисуса.

<br><b>[12:12]</b>&nbsp; На другия ден тълпи народ, дошли на празника, като чуха, че Иисус иде в Иерусалим,

<br><b>[12:13]</b>&nbsp; взеха палмови клончета и излязоха да Го посрещнат, като викаха: осана! Благословен Идещият в име Господне, Царят Израилев.

<br><b>[12:14]</b>&nbsp; А Иисус, като намери едно осле, възседна го, както е писано:

<br><b>[12:15]</b>&nbsp; "не бой се, дъще Сионова! Ето, твоят Цар иде, възседнал осле".

<br><b>[12:16]</b>&nbsp; Учениците Му изпървом не разбраха това; но, когато се прослави Иисус, тогава си спомниха, че това беше писано за Него, и това Му бяха направили.

<br><b>[12:17]</b>&nbsp; Множеството, което беше с Него, когато Той извика Лазаря из гроба и го възкреси от мъртвите, свидетелствуваше.

<br><b>[12:18]</b>&nbsp; Затова Го и посрещна народът, защото бе чул, че Той стори това чудо.

<br><b>[12:19]</b>&nbsp; А фарисеите казаха помежду си: видите ли, че нищо не помага? Ето, цял свят тръгна подире Му.

<br><b>[12:20]</b>&nbsp; Между дошлите на поклонение по празника имаше някои елини;

<br><b>[12:21]</b>&nbsp; те се приближиха до Филипа, който беше от Витсаида Галилейска, и го молеха, думайки: господине, искаме да видим Иисуса.

<br><b>[12:22]</b>&nbsp; Дохожда Филип и обажда на Андрея; Андрей пък и Филип обаждат на Иисуса.

<br><b>[12:23]</b>&nbsp; Иисус им отговори и рече: дошъл е часът да се прослави Син Човеческий.

<br><b>[12:24]</b>&nbsp; Истина, истина ви казвам: ако житното зърно, паднало в земята, не умре, остава си само; ако ли умре, принася много плод.

<br><b>[12:25]</b>&nbsp; Който обича душата си, ще я изгуби; а който мрази душата си на тоя свят, ще я запази за вечен живот.

<br><b>[12:26]</b>&nbsp; Който Ми служи, нека Ме последва; и дето съм Аз, там ще бъде и Моят служител. И който служи на Мене, него ще почете Моят Отец.

<br><b>[12:27]</b>&nbsp; Душата Ми сега се смути, и що да кажа? Отче, избави Ме от тоя час? Но затова и дойдох на тоя час.

<br><b>[12:28]</b>&nbsp; Отче, прослави името Си! Тогава дойде глас от небето: и прославих, и пак ще прославя.

<br><b>[12:29]</b>&nbsp; А народът, който стоеше и чу това, казваше: гръмна се; други пък казваха: Ангел Му говори.

<br><b>[12:30]</b>&nbsp; Иисус отговори и рече: не за Мене беше тоя глас, а за вас.

<br><b>[12:31]</b>&nbsp; Сега е съд над тоя свят; сега князът на тоя свят ще бъде изпъден вън.

<br><b>[12:32]</b>&nbsp; И кога Аз бъда издигнат от земята, всички ще привлека към Себе Си.

<br><b>[12:33]</b>&nbsp; А това говореше, като даваше да се разбере, от каква смърт щеше да умре.

<br><b>[12:34]</b>&nbsp; Народът Му отговори: ние сме слушали от Закона, че Христос пребъдва вовеки; а как Ти казваш, че трябвало Син Човеческий да бъде издигнат? Кой е Този Син Човеческий?

<br><b>[12:35]</b>&nbsp; Тогава Иисус им рече: още малко време светлината е с вас; ходете, докле имате светлината, за да ви не обгърне мрак; а който ходи в мрака, не знае къде отива.

<br><b>[12:36]</b>&nbsp; Докле имате светлината, вярвайте в светлината, за да бъдете синове на светлина. Като каза това, Иисус се оттегли и скри от тях.

<br><b>[12:37]</b>&nbsp; Ако и да бе направил Той толкова чудеса пред тях, те пак не вярваха в Него,

<br><b>[12:38]</b>&nbsp; за да се сбъдне казаното от пророк Исаия слово: "Господи, кой повярва на това, що е чул от нас? И кому се откри мишцата Господня?"

<br><b>[12:39]</b>&nbsp; Те затова не можаха да вярват, защото Исаия още е рекъл:

<br><b>[12:40]</b>&nbsp; "Тези люде ослепиха очите си и вкамениха сърцата си, та с очи да не видят и със сърце да не разумеят и да се не обърнат, за да ги изцеря".

<br><b>[12:41]</b>&nbsp; Това каза Исаия, когато бе видял славата Му и бе говорил за Него.

<br><b>[12:42]</b>&nbsp; Обаче и мнозина началници повярваха в Него; но поради фарисеите не изповядваха, за да не бъдат отлъчени от синагогата;

<br><b>[12:43]</b>&nbsp; защото бяха обикнали повече човешката слава, отколкото Божията слава.

<br><b>[12:44]</b>&nbsp; А Иисус издигна глас и рече: който вярва в Мене, не в Мене вярва, а в Оногова, Който Ме е пратил;

<br><b>[12:45]</b>&nbsp; и който вижда Мене, вижда Оногова, Който Ме е пратил.

<br><b>[12:46]</b>&nbsp; Аз светлина дойдох в света, щото всякой вярващ в Мене да не остане в тъмнината.

<br><b>[12:47]</b>&nbsp; И ако някой чуе думите Ми, и не повярва, Аз няма да го съдя, защото не дойдох да съдя света, а да спася света.

<br><b>[12:48]</b>&nbsp; Който отхвърля Мене и не приема думите Ми, има кой да го съди: словото, що казах, то ще го съди в последния ден.

<br><b>[12:49]</b>&nbsp; Защото Аз от Себе Си не говорих; но Отец, Който Ме прати, Той Ми даде заповед, що да кажа и що да говоря.

<br><b>[12:50]</b>&nbsp; И зная, че Неговата заповед е живот вечен. И тъй, което Аз говоря, говоря го тъй, както Ми е казал Отец.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
13
</font> </b></td> </tr> </table></center>
<br><b>[13:1]</b>&nbsp; Пред празник Пасха Иисус, знаейки, че е дошъл часът Му да премине от тоя свят към Отца, и понеже бе възлюбил Своите, които бяха в света, Той ги възлюби докрай.

<br><b>[13:2]</b>&nbsp; И във време на вечеря, когато дяволът бе вече вложил в сърцето на Иуда Симонов Искариот да Го предаде,

<br><b>[13:3]</b>&nbsp; Иисус, знаейки, че Отец всичко Му е предал в ръцете, и че от Бога е излязъл и при Бога отива,

<br><b>[13:4]</b>&nbsp; стана от вечерята, съблече горната Си дреха и, като взе убрус, препаса се;

<br><b>[13:5]</b>&nbsp; после наля вода в умивалника и почна да мие нозете на учениците и да ги отрива с убруса, с който бе препасан.

<br><b>[13:6]</b>&nbsp; Дохожда, прочее, при Симона Петра, а тоя Му казва: Господи, Ти ли ще ми миеш нозете?

<br><b>[13:7]</b>&nbsp; Иисус му отговори и рече: което върша Аз, ти сега не знаеш, а отпосле ще разбереш.

<br><b>[13:8]</b>&nbsp; Петър Му казва: няма да умиеш нозете ми вовеки. Иисус му отговори: ако те не умия, нямаш дял с Мене.

<br><b>[13:9]</b>&nbsp; Симон Петър Му казва: Господи, не само нозете ми, но и ръцете и главата.

<br><b>[13:10]</b>&nbsp; Иисус му казва: умитият има нужда само нозете си да умие, защото цял е чист; и вие сте чисти, ала не всички.

<br><b>[13:11]</b>&nbsp; Защото Той знаеше, кой щеше да Го предаде, затова и рече: не всички сте чисти.

<br><b>[13:12]</b>&nbsp; А когато им уми нозете и Си облече дрехата, седна пак на трапезата и им рече: знаете ли, какво ви направих?

<br><b>[13:13]</b>&nbsp; Вие Ме наричате Учител и Господ, и добре казвате, понеже съм такъв.

<br><b>[13:14]</b>&nbsp; И тъй, ако Аз, Господ и Учител, ви умих нозете, то и вие сте длъжни да умивате нозете един другиму.

<br><b>[13:15]</b>&nbsp; Защото ви дадох пример, да правите и вие същото, каквото Аз ви направих.

<br><b>[13:16]</b>&nbsp; Истина, истина ви казвам: няма слуга по-горен от господаря си, нито пратеник по-горен от оногова, който го е пратил.

<br><b>[13:17]</b>&nbsp; Ако знаете това, блажени сте, кога го изпълнявате.

<br><b>[13:18]</b>&nbsp; Не за всички ви говоря: Аз зная, кои съм избрал. Но да се сбъдне Писанието: "който яде с Мене хляб, дигна против Мене петата си".

<br><b>[13:19]</b>&nbsp; Отсега ви казвам, преди да се е сбъднало, та, кога се сбъдне, да повярвате, че съм Аз.

<br><b>[13:20]</b>&nbsp; Истина, истина ви казвам: който приема, когото Аз пратя, Мене приема; а който приема Мене, приема Оногова, Който Ме е пратил.

<br><b>[13:21]</b>&nbsp; Като каза това, Иисус се смути духом, засвидетелствува и рече: истина, истина ви казвам, че един от вас ще Ме предаде.

<br><b>[13:22]</b>&nbsp; Тогава учениците взеха да се споглеждат един други, недоумявайки, за кого говори.

<br><b>[13:23]</b>&nbsp; А един от учениците, когото Иисус обичаше, беше се облегнал на гърдите Иисусови.

<br><b>[13:24]</b>&nbsp; Нему Симон Петър кимна да попита, кой ли ще е, за когото говори.

<br><b>[13:25]</b>&nbsp; Той, като припадна върху гърдите на Иисуса, рече Му: Господи, кой е?

<br><b>[13:26]</b>&nbsp; Иисус отговори: онзи е, комуто Аз натопя залък и подам. И, като натопи залъка, подаде го на Иуда Симонов Искариот.

<br><b>[13:27]</b>&nbsp; И тогава, подир залъка, сатаната влезе в него. А Иисус му рече: каквото ще вършиш, върши по-скоро.

<br><b>[13:28]</b>&nbsp; Никой обаче от насядалите на трапезата не разбра, защо му каза това.

<br><b>[13:29]</b>&nbsp; А понеже Иуда държеше ковчежето, някои мислеха, че Иисус му казва: купи, каквото ни трябва за празника, или - да раздаде нещо на сиромаси.

<br><b>[13:30]</b>&nbsp; Той, като взе залъка, веднага излезе; беше нощ.

<br><b>[13:31]</b>&nbsp; Когато той излезе, Иисус рече: сега се прослави Син Човеческий, и Бог се прослави в Него.

<br><b>[13:32]</b>&nbsp; Ако Бог се прослави в Него, и Бог ще Го прослави в Себе Си, и веднага ще Го прослави.

<br><b>[13:33]</b>&nbsp; Чеда, още малко съм с вас. Ще Ме дирите, и, както казах на иудеите, че където отивам Аз, вие не можете да дойдете, и вам казвам сега.

<br><b>[13:34]</b>&nbsp; Нова заповед ви давам, да любите един другиго; както ви възлюбих, да любите и вие един другиго.

<br><b>[13:35]</b>&nbsp; По това ще познаят всички, че сте Мои ученици, ако любов имате помежду си.

<br><b>[13:36]</b>&nbsp; Симон Петър Му рече: Господи, къде отиваш? Иисус му отговори: където Аз отивам, ти не можеш да дойдеш подире Ми сега, а сетне ще Ме последваш.

<br><b>[13:37]</b>&nbsp; Петър Му рече: Господи, защо не мога да дойда подире Ти сега? Душата си за Тебе ще положа.

<br><b>[13:38]</b>&nbsp; Иисус му отговори: душата си ли за Мене ще положиш? Истина, истина ти казвам: не ще пропее петел, докле три пъти не се отречеш от Мене.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
14
</font> </b></td> </tr> </table></center>
<br><b>[14:1]</b>&nbsp; Да се не смущава сърцето ви; вярвайте в Бога и в Мене вярвайте.

<br><b>[14:2]</b>&nbsp; В дома на Отца Ми има много жилища. Ако да нямаше, щях да ви кажа. Отивам да ви приготвя място.

<br><b>[14:3]</b>&nbsp; И кога ида и ви приготвя място, пак ще дойда и ще ви взема при Мене Си, за да бъдете и вие, дето съм Аз.

<br><b>[14:4]</b>&nbsp; А къде отивам Аз, знаете, и пътя знаете.

<br><b>[14:5]</b>&nbsp; Тома Му рече: Господи, не знаем къде отиваш; и как можем да знаем пътя?

<br><b>[14:6]</b>&nbsp; Каза му Иисус: Аз съм пътят и истината и животът; никой не дохожда при Отца, освен чрез Мене.

<br><b>[14:7]</b>&nbsp; Да бяхте познавали Мене, щяхте да познавате и Отца Ми. И отсега Го познавате, и видели сте Го.

<br><b>[14:8]</b>&nbsp; Филип Му рече: Господи, покажи ни Отца, и стига ни.

<br><b>[14:9]</b>&nbsp; Каза му Иисус: толкози време съм с вас, и не си ли Ме познал, Филипе? Който е видял Мене, видял е Отца; и как ти казваш: покажи ни Отца?

<br><b>[14:10]</b>&nbsp; Не вярваш ли, че Аз съм в Отца, и Отец е в Мене? Думите, които Аз ви говоря, от Себе Си не ги говоря; а Отец, Който пребъдва в Мене, Той върши делата.

<br><b>[14:11]</b>&nbsp; Вярвайте Ми, че Аз съм в Отца, и Отец е в Мене; ако ли не, то за самите дела вярвайте в Мене.

<br><b>[14:12]</b>&nbsp; Истина, истина ви казвам: който вярва в Мене, делата, що Аз върша, и той ще върши, и по-големи от тях ще върши; защото Аз отивам при Отца Си.

<br><b>[14:13]</b>&nbsp; И каквото поискате от Отца в Мое име, ще го направя, за да се прослави Отец в Сина.

<br><b>[14:14]</b>&nbsp; Ако поискате нещо в Мое име, Аз ще го направя.

<br><b>[14:15]</b>&nbsp; Ако Ме любите, опазете Моите заповеди.

<br><b>[14:16]</b>&nbsp; И Аз ще помоля Отца, и ще ви даде друг Утешител, за да пребъдва с вас вовеки,

<br><b>[14:17]</b>&nbsp; Духът на истината, Когото светът не може да приеме, защото Го не види, нито Го познава; а вие Го познавате, защото Той с вас пребъдва и във вас ще бъде.

<br><b>[14:18]</b>&nbsp; Няма да ви оставя сираци; ще дойда при вас.

<br><b>[14:19]</b>&nbsp; Още малко, и светът няма вече да Ме вижда; а вие ще Ме виждате, защото Аз живея, и вие ще живеете.

<br><b>[14:20]</b>&nbsp; В него ден ще разберете вие, че Аз съм в Моя Отец, и вие сте в Мене, и Аз във вас.

<br><b>[14:21]</b>&nbsp; Който има заповедите Ми и ги пази, той е, който Ме люби; а който Ме люби, възлюбен ще бъде от Отца Ми; и Аз ще го възлюбя и ще му се явя Сам.

<br><b>[14:22]</b>&nbsp; Иуда (не Искариот) Му казва: Господи, що е това, дето искаш да се явиш нам, а не на света?

<br><b>[14:23]</b>&nbsp; Иисус му отговори и рече: ако някой Ме люби, ще спази словото Ми; и Моят Отец ще го възлюби, и ще дойдем при него и жилище у него ще направим.

<br><b>[14:24]</b>&nbsp; Който Ме не люби, не спазва словата Ми; а словото, що слушате, не е Мое, а на Отца Ми, Който Ме е пратил.

<br><b>[14:25]</b>&nbsp; Това ви казах, бидейки с вас.

<br><b>[14:26]</b>&nbsp; А Утешителят, Дух Светий, Когото Отец ще изпрати в Мое име, Той ще ви научи на всичко и ще ви напомни всичко, що съм ви говорил.

<br><b>[14:27]</b>&nbsp; Мир ви оставям; Моя мир ви давам; Аз ви давам не тъй, както светът дава. Да се не смущава сърцето ви, нито да се плаши.

<br><b>[14:28]</b>&nbsp; Чухте, че Аз ви рекох: отивам от вас, и пак ще дойда при вас. Да Ме бяхте любили, щяхте да се възрадвате, че рекох, отивам при Отца; защото Моят Отец е по-голям от Мене.

<br><b>[14:29]</b>&nbsp; И сега ви казах това, преди да се е сбъднало, та, кога се сбъдне, да повярвате.

<br><b>[14:30]</b>&nbsp; Няма вече много да говоря с вас, защото иде князът на тоя свят, и в Мене той няма нищо.

<br><b>[14:31]</b>&nbsp; Но отивам, за да разбере светът, че любя Отца и, както Ми е заповядал Отец, тъй и правя. Станете, да си идем оттук.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
15
</font> </b></td> </tr> </table></center>
<br><b>[15:1]</b>&nbsp; Аз съм истинската лоза, и Моят Отец е лозарят.

<br><b>[15:2]</b>&nbsp; Всяка пръчка у Мене, която не дава плод, Той отрязва; и всяка, която дава плод, чисти я, за да дава повече плод.

<br><b>[15:3]</b>&nbsp; Вие сте вече чисти чрез словото, що съм ви проповядвал.

<br><b>[15:4]</b>&nbsp; Пребъдете в Мене, и Аз във вас. Както пръчката сама от себе си не може да дава плод, ако не бъде на лозата, тъй и вие, ако не бъдете в Мене.

<br><b>[15:5]</b>&nbsp; Аз съм лозата, вие пръчките; който пребъдва в Мене, и Аз в него, той дава много плод; защото без Мене не можете да вършите нищо.

<br><b>[15:6]</b>&nbsp; Ако някой не пребъде в Мене, бива изхвърлен навън, както пръчката, и изсъхва; и събират пръчките, та ги хвърлят в огън, и те изгарят.

<br><b>[15:7]</b>&nbsp; Ако пребъдете в Мене, и словата Ми пребъдват във вас, то каквото и да пожелаете, искайте, и ще ви бъде.

<br><b>[15:8]</b>&nbsp; С това ще се прослави Моят Отец, ако вие принасяте много плод, и тогава ще бъдете Мои ученици.

<br><b>[15:9]</b>&nbsp; Както Отец възлюби Мене, и Аз възлюбих вас: пребъдете в Моята любов.

<br><b>[15:10]</b>&nbsp; Ако спазите Моите заповеди, ще пребъдете в любовта Ми, както и Аз спазих заповедите на Отца Си, и пребъдвам в любовта Му.

<br><b>[15:11]</b>&nbsp; Това ви казах, за да пребъде Моята радост във вас, и радостта ви да бъде пълна.

<br><b>[15:12]</b>&nbsp; Тази е Моята заповед: да любите един другиго, както Аз ви възлюбих.

<br><b>[15:13]</b>&nbsp; Никой няма любов по-голяма от тая, да положи душата си за своите приятели.

<br><b>[15:14]</b>&nbsp; Вие сте Ми приятели, ако вършите всичко онова, що ви Аз заповядвам.

<br><b>[15:15]</b>&nbsp; Не ви наричам вече слуги, защото слугата не знае, що върши господарят му; а ви нарекох приятели, защото ви казах всичко, що съм чул от Отца Си.

<br><b>[15:16]</b>&nbsp; Не вие Мене избрахте, но Аз вас избрах и ви поставих да идете и да принасяте плод, и плодът ви да пребъдва, та, каквото и да поискате от Отца в Мое име, да ви даде.

<br><b>[15:17]</b>&nbsp; Това ви заповядвам: да любите един другиго.

<br><b>[15:18]</b>&nbsp; Ако светът ви мрази, знайте, че Мене преди вас е намразил.

<br><b>[15:19]</b>&nbsp; Да бяхте от света, светът щеше да люби своето; а понеже не сте от света, но Аз ви избрах от света, затова светът ви мрази.

<br><b>[15:20]</b>&nbsp; Помнете словото, що ви казах Аз: няма слуга по-голям от господаря си. Ако Мене гониха, и вас ще гонят; ако Моето слово спазиха, и вашето ще спазят.

<br><b>[15:21]</b>&nbsp; Но всичко това ще ви сторят заради Моето име, защото не знаят Оногова, Който Ме е пратил.

<br><b>[15:22]</b>&nbsp; Ако не бях дошъл и не бях им говорил, грях не щяха да имат; а сега нямат извинение за греха си.

<br><b>[15:23]</b>&nbsp; Който Мене мрази, мрази и Отца Ми.

<br><b>[15:24]</b>&nbsp; Ако не бях сторил между тях делата, които никой друг не е сторил, грях не щяха да имат; а сега и видяха, и намразиха, и Мене, и Отца Ми.

<br><b>[15:25]</b>&nbsp; Но това стана, за да се сбъдне словото, писано в Закона им, че Ме намразиха без вина.

<br><b>[15:26]</b>&nbsp; А кога дойде Утешителят, Когото Аз ще ви пратя от Отца, Духът на истината, Който изхожда от Отца, Той ще свидетелствува за Мене;

<br><b>[15:27]</b>&nbsp; а и вие ще свидетелствувате, понеже отначало сте с Мене.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
16
</font> </b></td> </tr> </table></center>
<br><b>[16:1]</b>&nbsp; Това ви казах, за да се не съблазните.

<br><b>[16:2]</b>&nbsp; Ще ви изгонят от синагогите; настъпва дори време, когато всякой, който ви убие, ще мисли, че принася Богу служба.

<br><b>[16:3]</b>&nbsp; И тъй ще постъпят с вас, защото не познаха нито Отца, нито Мене.

<br><b>[16:4]</b>&nbsp; Но казах ви това, та, кога дойде часът, да си спомняте, че Аз съм ви казал; а отначало не ви говорих това, защото бях с вас.

<br><b>[16:5]</b>&nbsp; А сега отивам при Оногова, Който Ме е пратил, и никой от вас Ме не попитва: къде отиваш?

<br><b>[16:6]</b>&nbsp; Но задето ви казах това, сърцето ви се изпълни с тъга.

<br><b>[16:7]</b>&nbsp; Аз обаче ви казвам истината: за вас е по-добре Аз да си замина; защото, ако не замина, Утешителят няма да дойде при вас; ако ли замина, ще ви Го пратя;

<br><b>[16:8]</b>&nbsp; и Той, като дойде, ще изобличи света за грях, за правда и за съд:

<br><b>[16:9]</b>&nbsp; за грях, че не вярват в Мене;

<br><b>[16:10]</b>&nbsp; за правда, че Аз отивам при Отца Си, и няма вече да Ме видите;

<br><b>[16:11]</b>&nbsp; а за съд, че князът на тоя свят е осъден.

<br><b>[16:12]</b>&nbsp; Имам още много да ви говоря; ала сега не можете го понесе.

<br><b>[16:13]</b>&nbsp; А кога дойде Оня, Духът на истината, ще ви упъти на всяка истина; защото от Себе Си няма да говори, а ще говори, каквото чуе, и ще ви възвести бъдещето.

<br><b>[16:14]</b>&nbsp; Той Мене ще прослави, защото от Моето ще вземе и ще ви възвести.

<br><b>[16:15]</b>&nbsp; Всичко, що има Отец, е Мое; затова казах, че от Моето ще вземе и ще ви възвести.

<br><b>[16:16]</b>&nbsp; Още малко, и няма да Ме виждате, и пак след малко, и ще Ме видите, защото отивам при Отца.

<br><b>[16:17]</b>&nbsp; Тогава някои от учениците Му си рекоха един другиму: що е това, дето ни казва: още малко, и няма да Ме виждате, и пак: след малко, и ще Ме видите, и че Аз отивам при Отца?

<br><b>[16:18]</b>&nbsp; И си думаха: що е това, дето казва: още малко? Не знаем, какво говори.

<br><b>[16:19]</b>&nbsp; Разбра, прочее, Иисус, че искат да Го питат, и рече им: за това ли се питате един други, дето казах: още малко, и няма да Ме виждате, и пак: след малко, и ще Ме видите?

<br><b>[16:20]</b>&nbsp; Истина, истина ви казвам, че вие ще се разплачете и разридаете, а светът ще се възрадва; вие ще бъдете наскърбени, но скръбта ви ще се обърне на радост.

<br><b>[16:21]</b>&nbsp; Жена, кога ражда, има болки, защото е дошъл часът й; но, след като роди младенеца, от радост не помни вече мъките, защото се е родил човек на света.

<br><b>[16:22]</b>&nbsp; Тъй и вие сега сте наскърбени; но Аз пак ще ви видя, и ще се зарадва сърцето ви, и радостта ви никой няма да ви отнеме;

<br><b>[16:23]</b>&nbsp; и него ден няма да Ме попитате за нищо. Истина, истина ви казвам: каквото и да поискате от Отца в Мое име, ще ви даде.

<br><b>[16:24]</b>&nbsp; Досега нищо не сте искали в Мое име; искайте, и ще получите, за да бъде радостта ви пълна.

<br><b>[16:25]</b>&nbsp; Това ви говорих с притчи; но настава час, когато няма да ви говоря вече с притчи, а открито ще ви известя за Отца.

<br><b>[16:26]</b>&nbsp; Него ден ще поискате в Мое име, и не ви казвам, че Аз ще помоля Отца за вас;

<br><b>[16:27]</b>&nbsp; защото Сам Отец ви обича, задето вие Ме обикнахте и повярвахте, че Аз съм от Бога излязъл.

<br><b>[16:28]</b>&nbsp; Излязох от Отца и дойдох на света; пак оставям света и отивам при Отца.

<br><b>[16:29]</b>&nbsp; Казват Му Неговите ученици: ето, сега открито говориш, и никаква притча не казваш.

<br><b>[16:30]</b>&nbsp; Сега разбираме, че знаеш всичко, и нямаш нужда да Те пита някой. Поради това вярваме, че си от Бога излязъл.

<br><b>[16:31]</b>&nbsp; Отговори им Иисус: сега ли вярвате?

<br><b>[16:32]</b>&nbsp; Ето, настъпва час, и настана вече, да се разбягате всякой у вас си, и Мене самичък да оставите; ала Аз не съм самичък, защото Отец е с Мене.

<br><b>[16:33]</b>&nbsp; Това ви казах, за да имате в Мене мир. В света скърби ще имате; но дерзайте: Аз победих света.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
17
</font> </b></td> </tr> </table></center>
<br><b>[17:1]</b>&nbsp; Това като каза Иисус, дигна очи към небето и рече: Отче! дойде часът: прослави Сина Си, за да Те прослави и Син Ти,

<br><b>[17:2]</b>&nbsp; според както си Му дал власт над всяка плът, та чрез всичко, що си Му дал, да даде тям живот вечен.

<br><b>[17:3]</b>&nbsp; А вечен живот е това, да познават Тебе, Едного Истиннаго Бога, и пратения от Тебе Иисуса Христа;

<br><b>[17:4]</b>&nbsp; Аз Те прославих на земята, свърших делото, що Ми бе дал да изпълня.

<br><b>[17:5]</b>&nbsp; И сега прослави Ме Ти, Отче, у Тебе Самия със славата, що имах у Тебе преди свят да бъде.

<br><b>[17:6]</b>&nbsp; Явих Твоето име на човеците, които си Ми дал от света; те бяха Твои, и Ти Ми ги даде, и спазиха Твоето слово.

<br><b>[17:7]</b>&nbsp; Сега разбраха, че всичко, що си Ми дал, е от Тебе;

<br><b>[17:8]</b>&nbsp; защото словата, що си Ми дал, предадох им ги, и те приеха и разбраха наистина, че съм от Тебе излязъл, и повярваха, че Ти си Ме пратил.

<br><b>[17:9]</b>&nbsp; Аз за тях се моля; не за цял свят се моля, а за тях, които си Ми дал, защото са Твои.

<br><b>[17:10]</b>&nbsp; И всичко Мое е Твое, и Твоето Мое, и се прославих в тях.

<br><b>[17:11]</b>&nbsp; Не съм вече в света, но те са в света, а Аз ида при Тебе, Отче Светий! опази ги в Твоето име, тях, които си Ми дал, за да бъдат едно, както сме и Ние.

<br><b>[17:12]</b>&nbsp; Когато бях с тях на света, Аз ги пазех в Твоето име; ония, които си Ми дал, опазих, и никой от тях не погина, освен погибелния син, за да се сбъдне Писанието.

<br><b>[17:13]</b>&nbsp; А сега ида при Тебе и казвам това в света, за да имат в себе си Моята радост пълна.

<br><b>[17:14]</b>&nbsp; Аз им предадох Твоето слово, и светът ги намрази, защото те не са от света, както и Аз не съм от него.

<br><b>[17:15]</b>&nbsp; Не се моля да ги вземеш от света, но да ги опазиш от злото.

<br><b>[17:16]</b>&nbsp; Те не са от света, както и Аз не съм от него.

<br><b>[17:17]</b>&nbsp; Освети ги чрез Твоята истина; Твоето слово е истина.

<br><b>[17:18]</b>&nbsp; Както Ти Мене прати в света, и Аз ги пратих в света;

<br><b>[17:19]</b>&nbsp; и за тях Аз посветявам Себе Си, та и те да бъдат осветени чрез истината.

<br><b>[17:20]</b>&nbsp; И не само за тях се моля, но и за ония, които по тяхното слово повярват в Мене,

<br><b>[17:21]</b>&nbsp; да бъдат всички едно: както Ти, Отче, си в Мене, и Аз в Тебе, тъй и те да бъдат в Нас едно, - та да повярва светът, че Ти си Ме пратил.

<br><b>[17:22]</b>&nbsp; И славата, която Ми бе дал, Аз дадох тям, за да бъдат едно, както Ние сме едно;

<br><b>[17:23]</b>&nbsp; Аз съм в тях, и Ти в Мене, за да бъдат в пълно единство, и за да познае светът, че Ти си Ме пратил и си ги възлюбил, както Мене възлюби.

<br><b>[17:24]</b>&nbsp; Отче! тия, които си Ми дал, желая и те да бъдат с Мене там, дето съм Аз, за да гледат Моята слава, що си Ми дал, защото Ме възлюби, преди свят да се създаде.

<br><b>[17:25]</b>&nbsp; Отче праведний! светът Те не позна; но Аз Те познах, и тия познаха, че Ти си Ме пратил;

<br><b>[17:26]</b>&nbsp; и явих им Твоето име и ще явя, та любовта, с която си Ме възлюбил, в тях да бъде, и Аз в тях.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
18
</font> </b></td> </tr> </table></center>
<br><b>[18:1]</b>&nbsp; Като каза това Иисус, излезе с учениците Си отвъд потока Кедрон, дето имаше градина, в която влезе Сам Той и учениците Му.

<br><b>[18:2]</b>&nbsp; А това място знаеше и Иуда, който щеше да Го предаде, защото Иисус често се събираше там с учениците Си.

<br><b>[18:3]</b>&nbsp; Тогава Иуда, като взе една чета войници и слуги от първосвещениците и фарисеите, дохожда там с фенери, светила и с оръжия.

<br><b>[18:4]</b>&nbsp; А Иисус, знаейки всичко, каквото щеше да стане с Него, излезе и им рече: кого търсите?

<br><b>[18:5]</b>&nbsp; Отговориха Му: Иисуса Назорея. Иисус им казва: Аз съм. С тях стоеше и Иуда, който Го предаваше.

<br><b>[18:6]</b>&nbsp; И като им рече: Аз съм, те се дръпнаха назад и паднаха на земята.

<br><b>[18:7]</b>&nbsp; Пак ги попита: кого търсите? Те рекоха: Иисуса Назорея.

<br><b>[18:8]</b>&nbsp; Иисус отговори: казах ви, че съм Аз; и тъй, ако Мене търсите, тях оставете да си идат;

<br><b>[18:9]</b>&nbsp; за да се сбъдне словото, казано от Него: "от ония, които си Ми дал, никого не погубих".

<br><b>[18:10]</b>&nbsp; А Симон Петър, който имаше нож, измъкна го, удари слугата на първосвещеника и му отряза дясното ухо. Името на слугата беше Малх.

<br><b>[18:11]</b>&nbsp; Но Иисус рече на Петра: тури ножа си в ножницата; да не изпия ли чашата, която Ми е дал Отец?

<br><b>[18:12]</b>&nbsp; Тогава четата и хилядникът и слугите иудейски хванаха Иисуса и Го вързаха,

<br><b>[18:13]</b>&nbsp; и отведоха Го първом при Ана; защото той беше тъст на Каиафа, който през нея година беше първосвещеник.

<br><b>[18:14]</b>&nbsp; А Каиафа беше оня, който бе дал на иудеите съвет, че е по-добре един човек да погине за народа.

<br><b>[18:15]</b>&nbsp; След Иисуса вървяха Симон Петър и другият ученик; а тоя ученик беше познат на първосвещеника, и влезе с Иисуса в двора първосвещеников.

<br><b>[18:16]</b>&nbsp; А Петър стоеше вън до вратата. Другият пък ученик, който беше познат на първосвещеника, излезе, та говори на вратарката, и въведе Петра.

<br><b>[18:17]</b>&nbsp; Тогава слугинята-вратарка казва на Петра: да не си и ти от учениците на Този Човек? Той отговаря: не съм.

<br><b>[18:18]</b>&nbsp; А робите и слугите бяха си наклали огън, понеже беше студено, и стояха, та се грееха. Петър стоеше с тях и се грееше.

<br><b>[18:19]</b>&nbsp; А първосвещеникът попита Иисуса за учениците Му и за учението Му.

<br><b>[18:20]</b>&nbsp; Иисус му отговори: Аз открито говорих на света; Аз винаги съм поучавал в синагогите и в храма, дето отвред се събират иудеите, и скришом нищо не съм говорил.

<br><b>[18:21]</b>&nbsp; Защо питаш Мене? Питай ония, които са слушали, що съм им говорил; ето, те знаят, що съм говорил.

<br><b>[18:22]</b>&nbsp; Когато Той каза това, един от слугите, който стоеше наблизо, удари плесница на Иисуса и рече: тъй ли отговаряш на първосвещеника?

<br><b>[18:23]</b>&nbsp; Иисус му отвърна ако говорих зле, докажи злото; ако ли - добре, защо Ме биеш?

<br><b>[18:24]</b>&nbsp; Тогава Ана Го прати вързан при първосвещеник Каиафа.

<br><b>[18:25]</b>&nbsp; А Симон Петър стоеше и се грееше. И рекоха му: да не си и ти от Неговите ученици? Той се отрече и каза: не съм.

<br><b>[18:26]</b>&nbsp; Един от слугите първосвещеникови, сродник на оногова, комуто Петър бе отрязал ухото, казва: не те ли видях аз в градината с Него?

<br><b>[18:27]</b>&nbsp; Петър пак се отрече; и тозчас петел пропя.

<br><b>[18:28]</b>&nbsp; Поведоха Иисуса от Каиафа в преторията. Беше заран; и те не влязоха в преторията, за да се не осквернят, та да могат да ядат пасхата.

<br><b>[18:29]</b>&nbsp; Тогава излезе Пилат при тях и рече: в какво обвинявате Тоя Човек?

<br><b>[18:30]</b>&nbsp; Отговориха му и рекоха: ако Той не беше злодеец, не щяхме да ти Го предадем.

<br><b>[18:31]</b>&nbsp; Пилат им рече: вземете Го вие и Го съдете по вашия закон. Иудеите му рекоха: нам не е позволено да убием никого;

<br><b>[18:32]</b>&nbsp; за да се сбъдне думата Иисусова, която беше казал, когато даваше да се разбере, от каква смърт щеше да умре.

<br><b>[18:33]</b>&nbsp; Тогава Пилат пак влезе в преторията и повика Иисуса и Му рече: Ти ли си Иудейският Цар?

<br><b>[18:34]</b>&nbsp; Иисус му отговори: от себе си ли говориш това, или други ти казаха за Мене?

<br><b>[18:35]</b>&nbsp; Пилат отговори: та аз иудеин ли съм? Твоят народ и първосвещениците Те предадоха на мене; какво си сторил?

<br><b>[18:36]</b>&nbsp; Иисус отговори: Моето царство не е от тоя свят: ако беше царството Ми от тоя свят, Моите слуги щяха да се борят, за да не бъда предаден на иудеите; но сега царството Ми не е оттук.

<br><b>[18:37]</b>&nbsp; А Пилат Му рече: и тъй, цар ли си Ти? Иисус отговори: ти казваш, че съм цар. Аз затова се родих, и затова дойдох на света, за да свидетелствувам за истината; всякой, който е от истината, слуша гласа Ми.

<br><b>[18:38]</b>&nbsp; Пилат Му рече: що е истина? И като каза това, пак излезе при иудеите и им рече: аз не намирам никаква вина у Него.

<br><b>[18:39]</b>&nbsp; Но у вас има обичай, да ви пускам едного за Пасха; желаете ли да ви пусна Царя Иудейски?

<br><b>[18:40]</b>&nbsp; Тогава пак закрещяха всички, казвайки: не Него, а Вара'ва. Вара'ва пък беше разбойник.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
19
</font> </b></td> </tr> </table></center>
<br><b>[19:1]</b>&nbsp; Тогава Пилат хвана Иисуса и Го бичува.

<br><b>[19:2]</b>&nbsp; И войниците, като сплетоха венец от тръни, наложиха Му го на главата, и Му облякоха багреница,

<br><b>[19:3]</b>&nbsp; и думаха: радвай се, Царю Иудейски! и Му удряха плесници.

<br><b>[19:4]</b>&nbsp; Пилат пак излезе вън и им рече: ето, извеждам ви Го, за да разберете, че не намирам у Него никаква вина.

<br><b>[19:5]</b>&nbsp; Тогава Иисус излезе вън с трънения венец и в багреница. И рече им Пилат: ето Човекът!

<br><b>[19:6]</b>&nbsp; А когато първосвещениците и слугите Го видяха, завикаха и казваха: разпни, разпни Го! Пилат им казва: вие Го вземете и разпнете, защото аз не намирам у Него вина.

<br><b>[19:7]</b>&nbsp; Иудеите му отговориха: ние имаме закон, и по нашия закон Той трябва да умре, защото Себе Си направи Син Божий.

<br><b>[19:8]</b>&nbsp; Когато Пилат чу тая дума, повече се уплаши.

<br><b>[19:9]</b>&nbsp; И пак влезе в преторията и рече на Иисуса: отде си Ти? Но Иисус му не даде отговор.

<br><b>[19:10]</b>&nbsp; Пилат Му казва: на мене ли не отговаряш? Не знаеш ли, че имам власт да Те разпна, и власт имам да Те пусна?

<br><b>[19:11]</b>&nbsp; Иисус отговори: ти не щеше да имаш над Мене никаква власт, ако ти не бе дадено свише; затова по-голям грях има оня, който Ме предаде на тебе.

<br><b>[19:12]</b>&nbsp; От това време Пилат търсеше случай да Го пусне. Иудеите обаче викаха и казваха: ако пуснеш Тогова, не си приятел на кесаря. Всякой, който прави себе си цар, е противник на кесаря.

<br><b>[19:13]</b>&nbsp; Пилат, като чу тая дума, изведе вън Иисуса и седна на съдището, на мястото, наречено Литостротон *, а по еврейски Гавата.

<br><b>[19:14]</b>&nbsp; Тогава беше петък пред Пасха, около шестия час. И рече Пилат на иудеите: ето вашия Цар!

<br><b>[19:15]</b>&nbsp; Ала те завикаха: премахни Го, премахни, разпни Го! Пилат им казва: вашия Цар ли да разпна? Първосвещениците отговориха: ние нямаме друг цар, освен кесаря.

<br><b>[19:16]</b>&nbsp; И тогава им Го предаде, за да бъде разпнат. И взеха Иисуса и Го поведоха.

<br><b>[19:17]</b>&nbsp; И носейки кръста Си, Той излезе на мястото, наречено Лобно, по еврейски Голгота;

<br><b>[19:18]</b>&nbsp; там Го разпнаха, и с Него други двама, от едната и от другата страна, а посред - Иисуса.

<br><b>[19:19]</b>&nbsp; А Пилат написа и надпис, и го постави на кръста. Написано беше: Иисус Назорей, Цар Иудейски.

<br><b>[19:20]</b>&nbsp; Тоя надпис четоха мнозина от иудеите, понеже беше близо до града мястото, дето Иисус бе разпнат, и написаното бе по еврейски, гръцки и латински.

<br><b>[19:21]</b>&nbsp; А първосвещениците иудейски казваха на Пилата: недей писа: Цар Иудейски, но че Той каза: Цар Иудейски съм.

<br><b>[19:22]</b>&nbsp; Пилат отговори: каквото писах, писах.

<br><b>[19:23]</b>&nbsp; Войниците пък, като разпнаха Иисуса, взеха дрехите Му (и ги разделиха на четири дяла, по един дял на всеки войник,) и хитона. Хитонът не беше шит, а изтъкан цял отгоре додолу.

<br><b>[19:24]</b>&nbsp; Тогава рекоха си един другиму: да го не раздираме, а да хвърлим за него жребие, чий да бъде; за да се сбъдне реченото в Писанието: "разделиха дрехите Ми помежду си и за одеждата Ми хвърлиха жребие". Тъй направиха войниците.

<br><b>[19:25]</b>&nbsp; При кръста Иисусов стояха майка Му и сестрата на майка Му, Мария Клеопова, и Мария Магдалина.

<br><b>[19:26]</b>&nbsp; А Иисус, като видя майка Си и стоещия там ученик, когото обичаше, казва на майка Си: жено, ето син ти!

<br><b>[19:27]</b>&nbsp; После казва на ученика: ето майка ти! И от оня час ученикът я прибра при себе си.

<br><b>[19:28]</b>&nbsp; След това Иисус, като знаеше, че всичко вече е свършено, за да се сбъдне Писанието, казва: жеден съм.

<br><b>[19:29]</b>&nbsp; Там имаше съсъд, пълен с оцет. Войниците напоиха гъба с оцет, надянаха я на исопова тръст и поднесоха на устата Му.

<br><b>[19:30]</b>&nbsp; А когато Иисус вкуси от оцета, рече: свърши се! И като наведе глава, предаде дух.

<br><b>[19:31]</b>&nbsp; И понеже тогава беше петък, иудеите, за да не останат телата върху кръста в събота (защото оная събота беше велик ден), помолиха Пилата, да им пребият пищелите и да ги снемат.

<br><b>[19:32]</b>&nbsp; Тогава дойдоха войниците и пребиха пищелите на първия, както и на другия, разпнат с Него.

<br><b>[19:33]</b>&nbsp; А когато дойдоха при Иисуса и Го видяха вече умрял, не Му пребиха пищелите;

<br><b>[19:34]</b>&nbsp; но един от войниците прободе с копие ребрата Му, и веднага изтече кръв и вода.

<br><b>[19:35]</b>&nbsp; И който видя, засвидетелствува, и свидетелството му е истинско; и той знае, че говори истина, за да повярвате вие.

<br><b>[19:36]</b>&nbsp; Защото това стана, за да се сбъдне Писанието: "кост Негова няма да се строши".

<br><b>[19:37]</b>&nbsp; И пак друго Писание казва: "ще погледнат на Тогова, Когото прободоха".

<br><b>[19:38]</b>&nbsp; След това Иосиф, от Ариматея (ученик Иисусов, но таен, поради страх от иудеите), помоли Пилата да снеме тялото Иисусово, и Пилат позволи. Той дойде и сне тялото Иисусово.

<br><b>[19:39]</b>&nbsp; Дойде също и Никодим (който беше ходил изпреди при Иисуса нощя) и донесе около сто литри смес от смирна и алой.

<br><b>[19:40]</b>&nbsp; Тогава взеха тялото Иисусово и Го обвиха в повивки с благовонията, както по обичая си иудеите погребват.

<br><b>[19:41]</b>&nbsp; На онова място, дето беше разпнат, имаше градина, и в градината - нов гроб, в който още никой не бе полаган.

<br><b>[19:42]</b>&nbsp; Там положиха Иисуса, поради петъка иудейски, понеже гробът беше наблизо.

<i><br><br>* Място, постлано с камъни.</i>

<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
20
</font> </b></td> </tr> </table></center>
<br><b>[20:1]</b>&nbsp; В първия ден на седмицата Мария Магдалина дохожда на гроба рано, докле беше още тъмно, и вижда, че камъкът е дигнат от гроба.

<br><b>[20:2]</b>&nbsp; Затичва се тогава и дохожда при Симона Петра и при другия ученик, когото Иисус обичаше, и казва им: дигнали Господа от гроба, и не знаем, де са Го турили.

<br><b>[20:3]</b>&nbsp; Тогава излезе Петър и другият ученик, и тръгнаха за гроба.

<br><b>[20:4]</b>&nbsp; И двамата тичаха наедно; но другият ученик се затече по-бързо от Петра и пръв дойде на гроба.

<br><b>[20:5]</b>&nbsp; И като надникна, видя, че повивките стоят; ала не влезе в гроба.

<br><b>[20:6]</b>&nbsp; След него дохожда Симон Петър, влиза в гроба и вижда, че само повивките стоят;

<br><b>[20:7]</b>&nbsp; пък кърпата, която беше на главата Му, не стоеше при повивките, а - свита отделно на едно място.

<br><b>[20:8]</b>&nbsp; Тогава влезе и другият ученик, който пръв беше дошъл на гроба, и видя, и повярва,

<br><b>[20:9]</b>&nbsp; защото още не знаеха Писанието, че Той трябва да възкръсне от мъртвите.

<br><b>[20:10]</b>&nbsp; Тогава учениците се върнаха пак у тях си.

<br><b>[20:11]</b>&nbsp; А Мария стоеше при гроба отвън и плачеше. И както плачеше, надникна в гроба;

<br><b>[20:12]</b>&nbsp; и вижда два Ангела в бяло облекло да седят - единият при главата, а другият при нозете, дето беше лежало тялото Иисусово.

<br><b>[20:13]</b>&nbsp; И те й казват: жено! защо плачеш? Отговори им: дигнали Господа моего, и не зная, де са Го турили.

<br><b>[20:14]</b>&nbsp; Като рече това, обърна се назад и видя Иисуса да стои; ала не знаеше, че е Иисус.

<br><b>[20:15]</b>&nbsp; Иисус й казва: жено! защо плачеш? кого търсиш? Тя, мислейки, че е градинарят, каза Му: господине, ако си Го ти изнесъл, кажи ми, де си Го турил, и аз ще Го взема.

<br><b>[20:16]</b>&nbsp; Иисус й казва: Марийо! Тя се обърна и Му рече: "Равуни!" което значи Учителю.

<br><b>[20:17]</b>&nbsp; Иисус й казва: не се допирай До Мене, защото още не съм възлязъл при Отца Си; но иди при братята Ми и им кажи: възлизам при Моя Отец и при вашия Отец, и при Моя Бог и вашия Бог.

<br><b>[20:18]</b>&nbsp; Дохожда Мария Магдалина, та обажда на учениците, че видяла Господа и че това й казал.

<br><b>[20:19]</b>&nbsp; А вечерта в тоя ден, първи на седмицата, когато вратата на къщата, дето се бяха събрали учениците Му, стояха заключени, поради страх от иудеите, дойде Иисус, застана посред и им казва: мир вам!

<br><b>[20:20]</b>&nbsp; И това като рече, показа им ръцете и нозете и ребрата Си. Учениците се зарадваха, като видяха Господа.

<br><b>[20:21]</b>&nbsp; А Иисус пак им рече: мир вам! Както Ме Отец прати, тъй и Аз ви пращам.

<br><b>[20:22]</b>&nbsp; И като рече това, духна и им казва: приемете Духа Светаго.

<br><b>[20:23]</b>&nbsp; На които простите греховете, тям ще се простят; на които задържите, ще се задържат.

<br><b>[20:24]</b>&nbsp; А Тома, един от дванайсетте, наричан Близнак, не беше с тях, когато дохожда Иисус.

<br><b>[20:25]</b>&nbsp; Другите ученици му казваха: видяхме Господа. А той им рече: ако не видя на ръцете Му белега от гвоздеите, и не туря пръста си в раните от гвоздеите, и не туря ръката си в ребрата Му, няма да повярвам.

<br><b>[20:26]</b>&nbsp; След осем дена учениците Му бяха пак вкъщи, и Тома с тях. Дойде Иисус, когато вратата бяха заключени, застана посред тях и рече: мир вам!

<br><b>[20:27]</b>&nbsp; После казва на Тома: дай си пръста тук, и виж ръцете Ми; дай си ръката и тури в ребрата Ми; и не бъди невярващ, а вярващ.

<br><b>[20:28]</b>&nbsp; Отговори Тома и Му рече: Господ мой и Бог мой!

<br><b>[20:29]</b>&nbsp; Иисус му казва: Тома, ти повярва, защото Ме видя; блажени, които не са видели, и са повярвали.

<br><b>[20:30]</b>&nbsp; И много други чудеса направи Иисус пред учениците Си, за които не е писано в тая книга.

<br><b>[20:31]</b>&nbsp; А това е написано, за да повярвате, че Иисус е Христос, Син Божий, и като вярвате, да имате живот в Неговото име.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
21
</font> </b></td> </tr> </table></center>
<br><b>[21:1]</b>&nbsp; След това пак се яви Иисус на учениците Си при Тивериадско море. А се яви тъй:

<br><b>[21:2]</b>&nbsp; бяха заедно Симон Петър и Тома, наричан Близнак, и Натанаил от Кана Галилейска, и Зеведеевите синове, и други двама от учениците Му.

<br><b>[21:3]</b>&nbsp; Симон Петър им казва: отивам да ловя риба. Казват му: ще дойдем и ние с тебе. Излязоха и веднага се качиха на кораба, ала нищо не уловиха през нея нощ.

<br><b>[21:4]</b>&nbsp; А когато се вече разсъмна, Иисус застана на брега; но учениците не познаха, че е Иисус.

<br><b>[21:5]</b>&nbsp; Иисус им казва: деца, имате ли нещо за ядене? Те Му отговориха: не.

<br><b>[21:6]</b>&nbsp; А Той им рече: хвърлете мрежата отдясно на кораба, и ще намерите. Хвърлиха, и не можаха вече да я измъкнат поради многото риба.

<br><b>[21:7]</b>&nbsp; Тогава ученикът, когото Иисус обичаше, каза на Петра: Господ е. А Симон Петър, като чу, че е Господ, препаса дрехата си (защото беше гол) и се хвърли в морето.

<br><b>[21:8]</b>&nbsp; А другите ученици преплуваха с кораб (защото не бяха далеч от земята, на около двеста лакти), като влечаха мрежата с рибата.

<br><b>[21:9]</b>&nbsp; А когато излязоха на земята, виждат накладен огън, и на него турена риба и хляб.

<br><b>[21:10]</b>&nbsp; Иисус им казва: донесете от рибата, що сега уловихте.

<br><b>[21:11]</b>&nbsp; Симон Петър отиде, та извлече на земята мрежата, пълна с едри риби, на брой сто петдесет и три; и макар да бяха толкова, мрежата се не съдра.

<br><b>[21:12]</b>&nbsp; Иисус им казва: дойдете, обядвайте. И никой от учениците не смееше да Го попита: кой си Ти? понеже знаеха, че е Господ.

<br><b>[21:13]</b>&nbsp; Дохожда Иисус, взима хляба и им дава, също и рибата.

<br><b>[21:14]</b>&nbsp; Това беше вече трети път, как Иисус се яви на Своите ученици, след като възкръсна от мъртвите.

<br><b>[21:15]</b>&nbsp; А когато се наобядваха, Иисус казва на Симона Петра: Симоне Ионин, любиш ли Ме повече, отколкото тия? Петър Му казва: да, Господи! Ти знаеш, че Те обичам. Иисус му казва: паси Моите агънца.

<br><b>[21:16]</b>&nbsp; Казва му пак втори път: Симоне Ионин, любиш ли Ме? Петър Му казва: да, Господи! Ти знаеш, че Те обичам. Иисус му казва: паси Моите овци.

<br><b>[21:17]</b>&nbsp; Казва му трети път: Симоне Ионин, обичаш ли Ме? Петър се натъжи, за дето третия път му каза: обичаш ли Ме? и Му рече: Господи, Ти всичко знаеш; Ти знаеш, че Те обичам. Иисус му казва: паси Моите овци.

<br><b>[21:18]</b>&nbsp; Истина, истина ти казвам: когато беше по-млад, сам се опасваше и ходеше, където си щеше; а кога остарееш, ще простреш ръцете си, и друг ще те опаше и поведе, където не щеш.

<br><b>[21:19]</b>&nbsp; А това Той рече, като даваше да се разбере, с каква смърт Петър ще прослави Бога. И като рече това, казва му: върви подире Ми.

<br><b>[21:20]</b>&nbsp; А Петър, като се обърна, вижда, че върви подире му ученикът, когото Иисус обичаше, и който на вечерята се бе облегнал на гърдите Му и рекъл: Господи, кой ще Те предаде?

<br><b>[21:21]</b>&nbsp; Него като видя, Петър дума на Иисуса: Господи, а тоя - какво?

<br><b>[21:22]</b>&nbsp; Иисус му казва: ако искам да пребъде той, докле дойда, тебе що ти е? Ти върви подире Ми.

<br><b>[21:23]</b>&nbsp; И разнесе се тая дума между братята, че тоя ученик няма да умре. Но Иисус му не рече, че няма да умре, но: ако искам да пребъде той, докле дойда, тебе що ти е?

<br><b>[21:24]</b>&nbsp; Този е ученикът, който свидетелствува за тия неща и ги написа; и знаем, че свидетелството му е истинско.

<br><b>[21:25]</b>&nbsp; Има и много други работи, които извърши Иисус и за които, ако би се писало подробно, чини ми се, и цял свят не би побрал написаните книги. Амин.

</font><br><br></td></tr></table></div></body>
<!-- Mirrored from dveri.bg/bible/newtest.bg/4.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
</html>