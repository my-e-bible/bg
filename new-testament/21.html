<HTML>
<!-- Mirrored from dveri.bg/bible/newtest.bg/21.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
<!-- Added by HTTrack --><meta http-equiv="content-type" content="text/html;charset=Windows-1251" /><!-- /Added by HTTrack -->
<HEAD><TITLE>Второ послание на св. ап. Павла до Солуняни</TITLE>
<META http-equiv=Content-Type content="text/html; charset=windows-1251">
<META content="k.s." name=GENERATOR></HEAD>
<body bgcolor="#FFFFFF">
<p align="center">&nbsp; 
<div align="center">
  <table width="633" border="0">
    <tr> 
      <td> <font face="Verdana, Arial, Helvetica, sans-serif" size="4"><b><center>ВТОРО ПОСЛАНИЕ НА СВЕТИ АПОСТОЛ ПАВЛА ДО СОЛУНЯНИ
</center></b><br>
<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
1
</font> </b></td> </tr> </table></center>
<br><b>[1:1]</b>&nbsp; Павел, Силуан и Тимотей - до солунската църква в Бога Отца нашего и в Господа Иисуса Христа:

<br><b>[1:2]</b>&nbsp; благодат вам и мир от Бога Отца нашего и от Господа Иисуса Христа.

<br><b>[1:3]</b>&nbsp; Длъжни сме винаги да благодарим на Бога за вас, братя, както подобава, задето вярата ви твърде много расте, и взаимната любов у всеки едного от всички вас тъй изобилва,

<br><b>[1:4]</b>&nbsp; че сами ние се хвалим с вас в Божиите църкви за вашето търпение и вяра при всички гонения и скърби, що пренасяте;

<br><b>[1:5]</b>&nbsp; това е доказателство на праведния Божий съд, че вие ще се удостоите с царството Божие, за което и страдате.

<br><b>[1:6]</b>&nbsp; Защото справедливо е пред Бога да въздаде скръб на ония, които ви оскърбяват,

<br><b>[1:7]</b>&nbsp; а вам, оскърбяваните, да въздаде утеха заедно с нас, когато Господ Иисус се яви от небето с Ангелите на Своята сила,

<br><b>[1:8]</b>&nbsp; в пламенен огън да отмъщава на ония, които не познават Бога, които не се покоряват на благовестието на Господа нашего Иисуса Христа

<br><b>[1:9]</b>&nbsp; и които с вечна погибел ще бъдат наказани от лицето на Господа и от славата на Неговото могъщество,

<br><b>[1:10]</b>&nbsp; когато Той дойде, за да бъде прославен в оня ден всред Своите светии, и за да Му се удивяват всички повярвали, а също и вие, понеже с вяра приехте нашето свидетелство.

<br><b>[1:11]</b>&nbsp; За това се и молим винаги за вас, да ви направи Бог наш достойни за званието и да изпълни със сила всяко желание на благост и всяко дело на вярата,

<br><b>[1:12]</b>&nbsp; та да се прослави във вас името на Господа нашего Иисуса Христа, и вие в Него, по благодатта на нашия Бог и на Господа Иисуса Христа.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
2
</font> </b></td> </tr> </table></center>
<br><b>[2:1]</b>&nbsp; А колкото за пришествието на Господа нашего Иисуса Христа и нашето събиране при Него, молим ви, братя,

<br><b>[2:2]</b>&nbsp; да се не поколебаете тъй скоро в мислите си, нито да дохождате в ужас било чрез дух, било чрез слово, или чрез послание, като че ли от нас изпратено, какво уж настъпва вече Христовият ден.

<br><b>[2:3]</b>&nbsp; Никой да ви не прелъсти по никой начин; защото оня ден не ще настъпи, докле първом не дойде отстъплението и се не открие човекът на греха, синът на погибелта,

<br><b>[2:4]</b>&nbsp; който се противи и се превъзнася над всичко, що се нарича Бог, или светиня, за да седне като бог в Божия храм, показвайки себе си, че е бог.

<br><b>[2:5]</b>&nbsp; Не помните ли, че, още когато бях при вас, ви говорех това?

<br><b>[2:6]</b>&nbsp; И сега знаете онова, що го задържа да се открие той в свое време.

<br><b>[2:7]</b>&nbsp; Тайната на беззаконието вече действува, само че няма да бъде извършена, докато се не отдръпне оня, който я задържа сега, -

<br><b>[2:8]</b>&nbsp; тогава и ще се открие беззаконникът, когото Господ Иисус ще убие с дъха на устата Си, и чрез блясъка на Своето пришествие ще изтреби

<br><b>[2:9]</b>&nbsp; тогова, чието явяване, по действие на сатаната, е с всяка сила и с поличби и лъжливи чудеса,

<br><b>[2:10]</b>&nbsp; и с всяко неправедно прелъстяване ония, които загиват, задето не са приели любовта на истината за свое спасение.

<br><b>[2:11]</b>&nbsp; И за това Бог ще им прати действие на заблуда, за да повярват на лъжата,

<br><b>[2:12]</b>&nbsp; та да бъдат осъдени всички, които не са повярвали в истината, а обикнали неправдата.

<br><b>[2:13]</b>&nbsp; Ние пък сме длъжни да благодарим на Бога винаги за вас, възлюбени от Господа братя, задето отначало Бог, чрез освещение от Духа и чрез вяра в истината, ви избра за спасение,

<br><b>[2:14]</b>&nbsp; към което нещо ви и призва чрез нашето благовестие, за да придобиете славата на Господа нашего Иисуса Христа.

<br><b>[2:15]</b>&nbsp; И тъй, братя, стойте и дръжте преданията, които научихте било чрез наше слово, било чрез наше послание.

<br><b>[2:16]</b>&nbsp; А Сам Господ наш Иисус Христос, и Бог и Отец наш, Който ни възлюби и чрез благодатта Си ни даде вечна утеха и блага надежда,

<br><b>[2:17]</b>&nbsp; да утеши сърцата ви и да ви утвърди във всяко слово и добро дело.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
3
</font> </b></td> </tr> </table></center>
<br><b>[3:1]</b>&nbsp; И тъй, молете се за нас, братя, щото словото Господне да се разпространява и се слави навред, както и у вас,

<br><b>[3:2]</b>&nbsp; и да се избавим от безчинни и лукави човеци, защото не всички имат вяра.

<br><b>[3:3]</b>&nbsp; Но верен е Господ, Който ще ви утвърди и запази от лукавия.

<br><b>[3:4]</b>&nbsp; Ние сме уверени за вас в Господа, че вършите и ще вършите, що ви заповядваме.

<br><b>[3:5]</b>&nbsp; А Господ да насочи сърцата ви към любов Божия и търпение Христово.

<br><b>[3:6]</b>&nbsp; Заповядваме ви също, братя, в името на Господа нашего Иисуса Христа, да страните от всеки брат, който постъпва безчинно, а не по преданието, що е получил от нас.

<br><b>[3:7]</b>&nbsp; Сами знаете, как трябва да подражавате нам, защото ние не безчинствувахме при вас,

<br><b>[3:8]</b>&nbsp; нито у някого ядохме хляб даром, а работехме с труд и мъка деня и нощя, за да не отегчим някого от вас, -

<br><b>[3:9]</b>&nbsp; и не за това, че нямахме власт, а за да ви дадем себе си за пример, та да ни подражавате.

<br><b>[3:10]</b>&nbsp; Защото и когато бяхме между вас, наръчвахме ви това: който не иска да се труди, не бива и да яде.

<br><b>[3:11]</b>&nbsp; Но слушаме, че някои у вас живеят безчинно, нищо не работят, а се занимават с празни работи;

<br><b>[3:12]</b>&nbsp; на такива заповядваме и ги молим в Господа нашего Иисуса Христа да работят безшумно и свой си хляб да ядат.

<br><b>[3:13]</b>&nbsp; А вие, братя, не падайте духом, кога вършите добро.

<br><b>[3:14]</b>&nbsp; Ако ли някой не послуша думите ни в това послание, забележете го и не се сношавайте с него, за да се засрами;

<br><b>[3:15]</b>&nbsp; и го не смятайте за враг, а го наставлявайте като брат.

<br><b>[3:16]</b>&nbsp; А Сам Господ на мира да ви дава мир винаги и всякак; Господ да бъде с всички вас!

<br><b>[3:17]</b>&nbsp; Саморъчен поздрав от мене, Павла; това е белег във всяко послание; аз пиша тъй:

<br><b>[3:18]</b>&nbsp; благодатта на Господа нашего Иисуса Христа да бъде с всички вас. Амин.

</font><br><br></td></tr></table></div></body>
<!-- Mirrored from dveri.bg/bible/newtest.bg/21.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
</html>