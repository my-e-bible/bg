<HTML>
<!-- Mirrored from dveri.bg/bible/newtest.bg/25.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
<!-- Added by HTTrack --><meta http-equiv="content-type" content="text/html;charset=Windows-1251" /><!-- /Added by HTTrack -->
<HEAD><TITLE>Послание на св. ап. Павла до Филимона</TITLE>
<META http-equiv=Content-Type content="text/html; charset=windows-1251">
<META content="k.s." name=GENERATOR></HEAD>
<body bgcolor="#FFFFFF">
<p align="center">&nbsp; 
<div align="center">
  <table width="633" border="0">
    <tr> 
      <td> <font face="Verdana, Arial, Helvetica, sans-serif" size="4"><b><center>ПОСЛАНИЕ НА СВЕТИ АПОСТОЛ ПАВЛА ДО ФИЛИМОНА
</center></b><br>
<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
1
</font> </b></td> </tr> </table></center>
<br><b>[1:1]</b>&nbsp; Павел, окованик Иисус Христов, и брат Тимотей, - до възлюбения Филимона, наш сътрудник,

<br><b>[1:2]</b>&nbsp; и до Апфия, възлюбена сестра, и до Архипа, наш съратник, и до домашната ти църква:

<br><b>[1:3]</b>&nbsp; благодат вам и мир от Бога Отца нашего и от Господа Иисуса Христа.

<br><b>[1:4]</b>&nbsp; Благодаря на моя Бог винаги, кога те споменувам в молитвите си,

<br><b>[1:5]</b>&nbsp; понеже слушам за твоята любов и вяра, която имаш към Господа Иисуса и към всички светии,

<br><b>[1:6]</b>&nbsp; и моля, щото общността на твоята вяра с нашата да се покаже на дело в познание на всяко у вас добро в Христа Иисуса.

<br><b>[1:7]</b>&nbsp; Защото ние се много радваме и утешаваме поради твоята любов, брате, понеже чрез тебе се успокоиха сърцата на светиите.

<br><b>[1:8]</b>&nbsp; Затова, макар че имам голямо в Христа дръзновение да ти заповядвам, каквото трябва,

<br><b>[1:9]</b>&nbsp; все пак от любов към тебе, моля те аз, какъвто съм старец Павел, а сега и окованик Иисус Христов,

<br><b>[1:10]</b>&nbsp; моля те за моето чедо Онисима, когото родих в оковите си:

<br><b>[1:11]</b>&nbsp; той някога беше непотребен за тебе, а сега е потребен тебе и мене, и го пращам назад;

<br><b>[1:12]</b>&nbsp; а ти го приеми като мое сърце.

<br><b>[1:13]</b>&nbsp; Аз исках да го задържа при мене си, за да ми служи вместо тебе в оковите за благовестието;

<br><b>[1:14]</b>&nbsp; ала без твое съгласие не исках нищо да извърша, за да бъде твоята добрина не като по принуждение, а доброволна.

<br><b>[1:15]</b>&nbsp; Защото, може би, той заради това се отлъчи за малко време от тебе, за да го приемеш завинаги,

<br><b>[1:16]</b>&nbsp; не вече като роб, а по-горе от роб, като брат възлюбен, твърде много за мене, а още повече за тебе - и по плът, и в Господа.

<br><b>[1:17]</b>&nbsp; И тъй, ако ме имаш за съучастник, приеми го като мене.

<br><b>[1:18]</b>&nbsp; Ако пък с нещо те е обидил, или ти е длъжен, мини това на моя сметка.

<br><b>[1:19]</b>&nbsp; Аз, Павел, написах с ръката си: аз ще заплатя, за да ти не кажа, че ти и самичък цял си ми длъжен.

<br><b>[1:20]</b>&nbsp; Да, брате, дано да получа от тебе в Господа, което прося: успокой сърцето ми в Господа.

<br><b>[1:21]</b>&nbsp; Убеден в твоята послушност, писах ти, знаейки, че ще направиш и повече, отколкото казвам.

<br><b>[1:22]</b>&nbsp; А с това заедно приготви ми подслон; защото се надявам, че с вашите молитви ще ви бъда подарен.

<br><b>[1:23]</b>&nbsp; Поздравява те Епафрас, моят съпленник за Христа Иисуса, Марко, Аристарх, Димас, Лука - мои сътрудници.

<br><b>[1:24]</b>&nbsp; Благодатта на Господа нашего Иисуса Христа да бъде с вашия дух. Амин.

</font><br><br></td></tr></table></div></body>
<!-- Mirrored from dveri.bg/bible/newtest.bg/25.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
</html>