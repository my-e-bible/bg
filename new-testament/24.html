<HTML>
<!-- Mirrored from dveri.bg/bible/newtest.bg/24.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<HEAD><TITLE>Послание на св. ап. Павла до Тита</TITLE>
<META http-equiv=Content-Type content="text/html; charset=utf-8">
<META content="k.s." name=GENERATOR></HEAD>
<body bgcolor="#FFFFFF">
<p align="center">&nbsp; 
<div align="center">
  <table width="633" border="0">
    <tr> 
      <td> <font face="Verdana, Arial, Helvetica, sans-serif" size="4"><b><center>ПОСЛАНИЕ НА СВЕТИ АПОСТОЛ ПАВЛА ДО ТИТА
</center></b><br>
<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
1
</font> </b></td> </tr> </table></center>
<br><b>[1:1]</b>&nbsp; Павел, раб Божий и апостол на Иисуса Христа за вярата на Божиите избраници и за познаване истината на благочестието,

<br><b>[1:2]</b>&nbsp; с надежда за вечен живот, който неизменният в словото Си Бог обеща преди вечни времена,

<br><b>[1:3]</b>&nbsp; а в свое време яви словото Си чрез проповедта, мене поверена по заповед на нашия Спасител, Бога, -

<br><b>[1:4]</b>&nbsp; до Тита, истинско по общата вяра чедо: благодат, милост и мир от Бога Отца и от Господа Иисуса Христа, нашия Спасител.

<br><b>[1:5]</b>&nbsp; Затова те оставих в Крит, за да довършиш несвършеното и да поставиш по всички градове презвитери, както бях ти поръчал:

<br><b>[1:6]</b>&nbsp; който е непорочен, на една жена мъж и има деца верни, неукорявани в разпътство или непокорство.

<br><b>[1:7]</b>&nbsp; Защото епископът, като Божий разпоредник, трябва да е непорочен, не високомерен, не гневлив, не пияница, не побойник, не алчен за гнусна печалба,

<br><b>[1:8]</b>&nbsp; но страннолюбив, добролюбив, целомъдър, справедлив, благочестив, въздържан,

<br><b>[1:9]</b>&nbsp; да се държи о истинското слово, според както е научен, та да бъде силен и да наставлява в здравото учение и да изобличава ония, които се противят.

<br><b>[1:10]</b>&nbsp; Защото има мнозина и непокорни, празнословци и измамници, особено между обрязаните,

<br><b>[1:11]</b>&nbsp; на които трябва да се затулят устата: те развалят цели домове, учейки на онова, що не трябва, заради гнусна печалба.

<br><b>[1:12]</b>&nbsp; Един от тях, прорицател техен, бе казал: критяни са винаги лъжци, зли зверове, лениви търбуси.

<br><b>[1:13]</b>&nbsp; Това свидетелство е истинско. По тая причина изобличавай ги строго, за да бъдат здрави във вярата,

<br><b>[1:14]</b>&nbsp; като не дават внимание на иудейски басни и на повели от човеци, които се отвръщат от истината.

<br><b>[1:15]</b>&nbsp; За чисти всичко е чисто, а за осквернени и неверни няма нищо чисто; тям са осквернени и ум и съвест.

<br><b>[1:16]</b>&nbsp; Те изповядват, че познават Бога, а с делата си Го отричат, бидейки гнусни, непокорни и негодни за никакво добро дело.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
2
</font> </b></td> </tr> </table></center>
<br><b>[2:1]</b>&nbsp; Ти пък говори онова, което е съгласно със здравото учение:

<br><b>[2:2]</b>&nbsp; старците да бъдат трезвени, почтени, целомъдри, здрави във вярата, в любовта, в търпението;

<br><b>[2:3]</b>&nbsp; стариците също да се държат свещенолепно: да не бъдат клеветници, да се не предават на много вино, да са поучливи на добро,

<br><b>[2:4]</b>&nbsp; за да вразумяват невестите да обичат мъжете и децата си,

<br><b>[2:5]</b>&nbsp; да бъдат целомъдри, чисти, къщовници, добри, покорни на мъжете си, та да се не хули словото Божие.

<br><b>[2:6]</b>&nbsp; Увещавай също младежите да бъдат целомъдри,

<br><b>[2:7]</b>&nbsp; като във всичко представяш себе си за образец на добри дела, показвайки чистота в учението, почетност, непоквареност,

<br><b>[2:8]</b>&nbsp; слово здраво, безукорно, та да се засрами противникът, понеже не ще има да каже нещо лошо за нас.

<br><b>[2:9]</b>&nbsp; Увещавай слугите, да се покоряват на господарите си, да им угаждат във всичко, като не отвръщат,

<br><b>[2:10]</b>&nbsp; не крадат, а показват във всичко добра вярност, та да украсяват учението на нашия Спасител, Бога, във всичко.

<br><b>[2:11]</b>&nbsp; Защото се яви Божията благодат, спасителна за всички човеци,

<br><b>[2:12]</b>&nbsp; като ни учи, да отхвърлим нечестието и светските похоти, да живеем целомъдрено, праведно и благочестиво в сегашния век,

<br><b>[2:13]</b>&nbsp; и да очакваме да се сбъдне блажената надежда, и да се яви славата на великия Бог и Спасител наш Иисус Христос,

<br><b>[2:14]</b>&nbsp; Който даде Себе Си за нас, за да ни избави от всяко беззаконие и ни очисти, за да Му бъдем народ избран, ревностен към добри дела.

<br><b>[2:15]</b>&nbsp; Това говори, увещавай и изобличавай с пълна власт; никой да те не презира.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
3
</font> </b></td> </tr> </table></center>
<br><b>[3:1]</b>&nbsp; Напомняй им да се подчиняват и покоряват на началства и власти, да бъдат готови за всяко добро дело,

<br><b>[3:2]</b>&nbsp; никого да не хулят, да бъдат не свадливи, а тихи, и да показват всяка кротост към всички човеци.

<br><b>[3:3]</b>&nbsp; Защото и ние някога бяхме неразумни, непокорни, заблуждавани, бяхме роби на похоти и на разни сладострастия, живеехме в злоба и завист, бяхме отвратителни, мразехме се един други.

<br><b>[3:4]</b>&nbsp; А когато се яви благостта и човеколюбието на нашия Спасител, Бога,

<br><b>[3:5]</b>&nbsp; Той ни спаси не поради делата на праведност, що ние извършихме, а по Своята милост, чрез банята на възраждането и обновата от Духа Светаго,

<br><b>[3:6]</b>&nbsp; Когото изобилно изля върху нас чрез Иисуса Христа, нашия Спасител,

<br><b>[3:7]</b>&nbsp; та, оправдани с Неговата благодат, да станем по надежда наследници на вечния живот.

<br><b>[3:8]</b>&nbsp; Верни са тия думи; и аз желая да потвърдяваш това, та, които са повярвали в Бога, да залягат да бъдат прилежни към добри дела: това е добро и полезно за човеците.

<br><b>[3:9]</b>&nbsp; А от глупави разисквания и родословия, препирни и разпри върху закона отбягвай, защото са безполезни и празни.

<br><b>[3:10]</b>&nbsp; Страни от еретик, след като го посъветваш веднъж и дваж,

<br><b>[3:11]</b>&nbsp; знаейки, че такъв човек се е извратил и греши, като сам осъжда себе си.

<br><b>[3:12]</b>&nbsp; Кога изпратя при тебе Артема или Тихика, побързай да дойдеш при мене в Никопол, защото реших там да презимувам.

<br><b>[3:13]</b>&nbsp; Зина законника и Аполоса погрижи се да изпроводиш тъй, че от нищо да нямат нужда.

<br><b>[3:14]</b>&nbsp; Нека и нашите се приучват да залягат към добри дела за необходимите потреби, та да не бъдат безплодни.

<br><b>[3:15]</b>&nbsp; Поздравяват те всички, които са с мене. Поздрави ония, които ни обичат по вяра. Благодатта да бъде с всички вас. Амин.

</font><br><br></td></tr></table></div></body>
<!-- Mirrored from dveri.bg/bible/newtest.bg/24.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
</html>