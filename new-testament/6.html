<HTML>
<!-- Mirrored from dveri.bg/bible/newtest.bg/6.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
<!-- Added by HTTrack --><meta http-equiv="content-type" content="text/html;charset=Windows-1251" /><!-- /Added by HTTrack -->
<HEAD><TITLE>Съборно послание на св. ап. Иакова</TITLE>
<META http-equiv=Content-Type content="text/html; charset=windows-1251">
<META content="k.s." name=GENERATOR></HEAD>
<body bgcolor="#FFFFFF">
<p align="center">&nbsp; 
<div align="center">
  <table width="633" border="0">
    <tr> 
      <td> <font face="Verdana, Arial, Helvetica, sans-serif" size="4"><b><center>СЪБОРНО ПОСЛАНИЕ НА СВЕТИ АПОСТОЛ ИАКОВА
</center></b><br>
<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
1
</font> </b></td> </tr> </table></center>
<br><b>[1:1]</b>&nbsp; Иаков, раб на Бога и на Господа Иисуса Христа, праща поздрав на дванайсетте колена, които живеят пръснато.

<br><b>[1:2]</b>&nbsp; Смятайте го за голяма радост, братя мои, кога паднете в разни изкушения,

<br><b>[1:3]</b>&nbsp; като знаете, че изпитанието на вашата вяра произвежда търпение;

<br><b>[1:4]</b>&nbsp; търпението пък нека бъде съвършено нещо, за да бъдете съвършени и цялостни, без никакъв недостатък.

<br><b>[1:5]</b>&nbsp; Ако ли някому от вас не достига мъдрост, нека проси от Бога, Който дава на всички щедро и без укор, - и ще му се даде.

<br><b>[1:6]</b>&nbsp; Но да проси с вяра и никак да не се съмнява; защото, който се съмнява, прилича на морска вълна, издигана и размятана от вятъра;

<br><b>[1:7]</b>&nbsp; такъв човек да не мисли, че ще получи нещо от Господа.

<br><b>[1:8]</b>&nbsp; Човек двоедушен във всичките си пътища е неуреден.

<br><b>[1:9]</b>&nbsp; Униженият брат да се хвали със своята висота,

<br><b>[1:10]</b>&nbsp; а богатият - със своето унижение, защото той ще премине, както цвят у трева:

<br><b>[1:11]</b>&nbsp; изгря слънце с жегата си и изсуши тревата, и цветът й олетя, и хубостта на нейния изглед изчезна; тъй ще увехне и богатият в своите пътища.

<br><b>[1:12]</b>&nbsp; Блажен е оня човек, който търпи изкушение, защото, след като бъде изпитан, ще получи венеца на живота, що Господ е обещал на ония, които Го обичат.

<br><b>[1:13]</b>&nbsp; Никой, кога е в изкушение, да не казва: Бог ме изкушава; защото Бог се от зло не изкушава, а и Сам не изкушава никого,

<br><b>[1:14]</b>&nbsp; но всеки се изкушава, увличан и примамван от собствената си похот;

<br><b>[1:15]</b>&nbsp; след това похотта, като зачене, ражда грях, а грехът, извършен, ражда смърт.

<br><b>[1:16]</b>&nbsp; Не се заблуждавайте, възлюбени мои братя.

<br><b>[1:17]</b>&nbsp; Всяко добро даяние и всеки съвършен дар иде отгоре, слизайки от Отца на светлините, у Когото няма изменение, нито сянка от промяна.

<br><b>[1:18]</b>&nbsp; Той ни роди по Своя воля чрез словото на истината, за да бъдем като начатък на създанията Му.

<br><b>[1:19]</b>&nbsp; И тъй, възлюбени мои братя, нека всеки човек бъде бърз на слушане, бавен на говорене, бавен на гняв,

<br><b>[1:20]</b>&nbsp; защото човешкият гняв не върши Божия правда.

<br><b>[1:21]</b>&nbsp; Затова, като отхвърлите всяка нечистота и набрана злоба, с кротост приемете насаденото слово, което може да спаси душите ви.

<br><b>[1:22]</b>&nbsp; Бъдете изпълнители на словото, а не само слушатели, мамещи сами себе си.

<br><b>[1:23]</b>&nbsp; Защото, който слуша словото и го не изпълнява, той прилича на човек, който гледа естественото си лице в огледало:

<br><b>[1:24]</b>&nbsp; погледне се, отмине, и веднага забравя, какъв е бил.

<br><b>[1:25]</b>&nbsp; Но който вникне в съвършения закон на свободата и пребъде в него, той, бидейки незабравлив слушател, а изпълнител на делото, ще бъде блажен в действията си.

<br><b>[1:26]</b>&nbsp; Ако някой от вас мисли, че е благочестив, но не обуздава езика си, а мами сърцето си, неговото благочестие е суетно.

<br><b>[1:27]</b>&nbsp; Чисто и непорочно благочестие пред Бога и Отца е това: да пригледваш сираци и вдовици в техните скърби и да се пазиш неосквернен от света.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
2
</font> </b></td> </tr> </table></center>
<br><b>[2:1]</b>&nbsp; Братя мои! дръжте вярата в Иисуса Христа, нашия Господ на славата, без лицеприятие.

<br><b>[2:2]</b>&nbsp; Защото, ако в събранието ви влезе човек със златен пръстен, с бляскави дрехи, па влезе и сиромах с прости дрехи,

<br><b>[2:3]</b>&nbsp; и погледнете на облечения с бляскави дрехи и му кажете: ти седни тук добре, а на сиромаха кажете: ти стой там, или седни тук, при подножието ми,

<br><b>[2:4]</b>&nbsp; то не направихте ли в себе си разлика между тях и не станахте ли съдии с лукави помисли?

<br><b>[2:5]</b>&nbsp; Послушайте, възлюбени мои братя! Нали сиромасите на света избра Бог да бъдат богати във вяра и наследници на царството, обещано от Него на ония, които Го обичат?

<br><b>[2:6]</b>&nbsp; А вие презряхте сиромаха. Нали богатите ви притесняват и нали те ви влачат по съдилища?

<br><b>[2:7]</b>&nbsp; Нали те хулят доброто име, с което се вие наричате?

<br><b>[2:8]</b>&nbsp; Ако изпълнявате обаче царския закон според Писанието: "възлюби ближния си като себе си" - добре правите.

<br><b>[2:9]</b>&nbsp; Но, ако гледате на лице, грях правите, и законът ви изобличава като престъпници.

<br><b>[2:10]</b>&nbsp; Който опази целия закон, а съгреши в едно, той бива виновен във всичко.

<br><b>[2:11]</b>&nbsp; Защото Оня, Който е казал: "не прелюбодействувай", казал е и: "не убивай"; затова, ако не прелюбодействуваш, но убиеш, ти биваш престъпник на закона.

<br><b>[2:12]</b>&nbsp; Говорете и постъпвайте като човеци, които ще бъдете съдени по закона на свободата.

<br><b>[2:13]</b>&nbsp; Защото съдът ще бъде безмилостен за оногова, който не е показал милост: милостта бива похвалявана на съда.

<br><b>[2:14]</b>&nbsp; Каква полза, братя мои, ако някой казва, че имал вяра, а дела няма? Може ли го спаси вярата?

<br><b>[2:15]</b>&nbsp; Ако един брат или сестра са голи и нямат дневната храна,

<br><b>[2:16]</b>&nbsp; а някой от вас им рече: идете си смиром, грейте се и насищайте се, пък не им даде, що е потребно за тялото, - каква полза?

<br><b>[2:17]</b>&nbsp; Тъй и вярата, ако няма дела, сама по себе си е мъртва.

<br><b>[2:18]</b>&nbsp; Но ще рече някой: ти имаш вяра, пък аз имам дела; покажи ми вярата си без твоите дела, и аз ще ти покажа вярата си от моите дела.

<br><b>[2:19]</b>&nbsp; Ти вярваш, че Бог е един: добре правиш; и бесовете вярват, и треперят.

<br><b>[2:20]</b>&nbsp; Но искаш ли да разбереш, о суетни човече, че вярата без дела е мъртва?

<br><b>[2:21]</b>&nbsp; Нали с дела се оправда Авраам, нашият отец, като положи върху жертвеника сина си Исаака?

<br><b>[2:22]</b>&nbsp; Видиш ли, че вярата съдействуваше на делата му, и чрез делата вярата стана съвършена?

<br><b>[2:23]</b>&nbsp; И изпълни се Писанието, което казва: "повярва Авраам на Бога, и това му се вмени за оправдание", и той бъде наречен приятел Божий.

<br><b>[2:24]</b>&nbsp; Видите ли, че човек се оправдава с дела, а не само с вяра?

<br><b>[2:25]</b>&nbsp; Също тъй нали с дела се оправда и блудницата Раав, като прие съгледвачите и ги изведе по друг път?

<br><b>[2:26]</b>&nbsp; Защото, както тялото без дух е мъртво, тъй и вярата без дела е мъртва.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
3
</font> </b></td> </tr> </table></center>
<br><b>[3:1]</b>&nbsp; Братя мои! недейте мнозина става учители, като знаете, че по-голямо осъждане ще получим,

<br><b>[3:2]</b>&nbsp; защото ние всинца много грешим. Който не греши с дума, той е съвършен човек, мощен да обуздае и цялото тяло.

<br><b>[3:3]</b>&nbsp; Ето, ние туряме юзда в устата на конете, за да ни се покоряват, и управляваме цялото им тяло.

<br><b>[3:4]</b>&nbsp; Ето, и корабите, ако и да са толкова големи и биват тласкани от буйни ветрове, с малко кърмилце се насочват, накъдето кърмиларят желае;

<br><b>[3:5]</b>&nbsp; тъй и езикът е мъничък член, но големи работи говори. Ето, малък огън, а колкава гора запаля;

<br><b>[3:6]</b>&nbsp; и езикът е огън, украшение на неправдата; езикът се намира в такова положение между нашите членове, че скверни цялото тяло и запаля колелото на живота, като сам бива запалян от геената;

<br><b>[3:7]</b>&nbsp; защото всякакъв вид зверове и птици, влечуги и риби се укротява и е укротено от човешкото естество,

<br><b>[3:8]</b>&nbsp; а езика никой човек не може укроти: той е неудържимо зло и е пълен със смъртоносна отрова.

<br><b>[3:9]</b>&nbsp; С него благославяме Бога и Отца, с него и кълнем човеците, сътворени по подобие Божие.

<br><b>[3:10]</b>&nbsp; Из същите уста излиза и благословия и клетва: не трябва, братя мои, това тъй да бъде.

<br><b>[3:11]</b>&nbsp; Тече ли през един и същ отвор на извора сладка и горчива вода?

<br><b>[3:12]</b>&nbsp; Нима може, братя мои, смоковница да ражда маслини, или лоза - смокини? Тъй и от един извор не може да тече солена и сладка вода.

<br><b>[3:13]</b>&nbsp; Който между вас е мъдър и изкусен, нека покаже чрез своето добро поведение делата си в кротост и мъдрост.

<br><b>[3:14]</b>&nbsp; Но, ако в сърцето си имате горчива завист и свадливост, не се хвалете и не лъжете против истината:

<br><b>[3:15]</b>&nbsp; това не е мъдрост, която слиза отгоре, а земна, душевна, бесовска;

<br><b>[3:16]</b>&nbsp; защото, дето има завист и свадливост, там е неуредица и всичко лошо.

<br><b>[3:17]</b>&nbsp; А мъдростта, която иде отгоре, е първом чиста, после мирна, снизходителна, отстъпчива, пълна с милосърдие и с добри плодове, безпристрастна и нелицемерна.

<br><b>[3:18]</b>&nbsp; Плодът пък на правдата се сее в мир от миротворците.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
4
</font> </b></td> </tr> </table></center>
<br><b>[4:1]</b>&nbsp; Отде у вас тия вражди и разпри? Нали оттам, от вашите сладострастия, които воюват в членовете ви?

<br><b>[4:2]</b>&nbsp; Желаете, пък нямате; убивате и завиждате, а не можете да достигнете; препирате се и враждувате, а нямате, защото не просите.

<br><b>[4:3]</b>&nbsp; Просите, а не получавате, защото зле просите, - за да го разпилеете във вашите сладострастия.

<br><b>[4:4]</b>&nbsp; Прелюбодейци и прелюбодейки! не знаете ли, че приятелството със света е вражда против Бога? Който, прочее, поиска да бъде приятел на света, враг става на Бога.

<br><b>[4:5]</b>&nbsp; Или мислите, че напразно говори Писанието: "до ревнивост Бог обича духа, който е вселил в нас"?

<br><b>[4:6]</b>&nbsp; Но по-голяма благодат дава; затова е казано: "Бог се противи на горделиви, а на смирени дава благодат".

<br><b>[4:7]</b>&nbsp; И тъй, покорете се Богу; опълчете се против дявола, и той ще побегне от вас.

<br><b>[4:8]</b>&nbsp; Приближете се към Бога, и Той ще се приближи към вас; очистете ръце, грешници, изправете сърца, двоедушни.

<br><b>[4:9]</b>&nbsp; Понесете страдания, плачете и ридайте: смехът ви нека се обърне на плач, и радостта - на тъга.

<br><b>[4:10]</b>&nbsp; Смирете се пред Господа, и ще ви въздигне.

<br><b>[4:11]</b>&nbsp; Не се клеветете, братя: който клевети брата или съди брата си, той клевети закона и съди закона; ако пък съдиш закона, ти не си изпълнител на закона, а съдия.

<br><b>[4:12]</b>&nbsp; Един е Законодателят и Съдията, Който може да спаси и погуби: а ти кой си, който съдиш другиго?

<br><b>[4:13]</b>&nbsp; Чуйте сега вие, които казвате: "днес-утре ще тръгнем за еди-кой си град и ще проживеем там една година, ще търгуваме и ще спечелим",

<br><b>[4:14]</b>&nbsp; вие, които не знаете, какво ще се случи утре: защото вашият живот какво е? па'ра, която се явява за малко време, па изчезва.

<br><b>[4:15]</b>&nbsp; Вместо да казвате: "ако ще Господ и бъдем живи, ще направим това или онова",

<br><b>[4:16]</b>&nbsp; сега в своята надутост се хвалите: всяка такава хвалба е лукава.

<br><b>[4:17]</b>&nbsp; И тъй, грях ономува, който знае да прави добро, а не прави.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
5
</font> </b></td> </tr> </table></center>
<br><b>[5:1]</b>&nbsp; Дойдете сега вие, богатите; плачете и ридайте за бедите, които идат върху вас.

<br><b>[5:2]</b>&nbsp; Богатството ви изгни, и дрехите ви молци изядоха.

<br><b>[5:3]</b>&nbsp; Златото ви и среброто ръждяса, и ръждата им ще бъде свидетелство против вас и ще изяде плътта ви като огън: събрали сте си съкровища за последни дни.

<br><b>[5:4]</b>&nbsp; Ето, заплатата, що сте задържали от работниците, които пожънаха нивите ви, вика, и виковете на жетварите стигнаха до ушите на Господа Саваота.

<br><b>[5:5]</b>&nbsp; Живяхте разкошно на земята и се наслаждавахте, угоихте сърцата си като в ден на заколение.

<br><b>[5:6]</b>&nbsp; Осъдихте, убихте праведника; той ви се не противи.

<br><b>[5:7]</b>&nbsp; И тъй, братя, бъдете дълготърпеливи до пришествието Господне. Ето, земеделецът чака драгоценния плод от земята и за него търпи дълго, докле получи дъжд ранен и късен.

<br><b>[5:8]</b>&nbsp; Дълготърпете и вие, укрепете сърцата си, защото пришествието Господне е наближило.

<br><b>[5:9]</b>&nbsp; Не се оплаквайте, братя, един от другиго, за да не бъдете осъдени: ето, Съдията стои пред вратата.

<br><b>[5:10]</b>&nbsp; За пример на злострадание и дълготърпение вземете, братя мои, пророците, които говориха в името Господне.

<br><b>[5:11]</b>&nbsp; Ето, ние облажаваме търпеливите. Слушали сте за търпението на Иова и видяхте какъв край му даде Господ, защото Господ е много милосърден и състрадателен.

<br><b>[5:12]</b>&nbsp; А преди всичко, братя мои, не се кълнете ни в небе, ни в земя, нито с друга някоя клетва; думата ви да бъде: да, да, и не, не, за да не паднете под осъждане.

<br><b>[5:13]</b>&nbsp; Страда ли зле някой между вас, нека се моли; весел ли е някой, нека пее псалми.

<br><b>[5:14]</b>&nbsp; Болен ли е някой между вас, нека повика презвитерите църковни, и те да се помолят над него, като го помажат с елей в името Господне.

<br><b>[5:15]</b>&nbsp; И молитвата, произлизаща от вярата, ще изцери болния, и Господ ще го дигне; и ако грехове е сторил, ще му се простят.

<br><b>[5:16]</b>&nbsp; Изповядвайте си един другиму греховете и молете се един за други, за да се изцерите; голяма сила има усърдната молитва на праведника.

<br><b>[5:17]</b>&nbsp; Илия беше подобострастен нам човек, и с молитва се помоли да няма дъжд: и не валя дъжд на земята три години и шест месеца.

<br><b>[5:18]</b>&nbsp; И пак се помоли: и небето даде дъжд, и земята произведе своя плод.

<br><b>[5:19]</b>&nbsp; Ако някой между вас, братя, се отклони от истината, и друг го обърне,

<br><b>[5:20]</b>&nbsp; нека тоя знае, че, който е обърнал грешник от лъжливия му път, ще спаси една душа от смърт и ще покрие много грехове.

</font><br><br></td></tr></table></div></body>
<!-- Mirrored from dveri.bg/bible/newtest.bg/6.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
</html>