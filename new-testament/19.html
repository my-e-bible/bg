<HTML>
<!-- Mirrored from dveri.bg/bible/newtest.bg/19.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<HEAD><TITLE>Послание на св. ап. Павла до Колосяни</TITLE>
<META http-equiv=Content-Type content="text/html; charset=utf-8">
<META content="k.s." name=GENERATOR></HEAD>
<body bgcolor="#FFFFFF">
<p align="center">&nbsp; 
<div align="center">
  <table width="633" border="0">
    <tr> 
      <td> <font face="Verdana, Arial, Helvetica, sans-serif" size="4"><b><center>ПОСЛАНИЕ НА СВЕТИ АПОСТОЛ ПАВЛА ДО КОЛОСЯНИ
</center></b><br>
<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
1
</font> </b></td> </tr> </table></center>
<br><b>[1:1]</b>&nbsp; Павел, апостол на Иисуса Христа по воля Божия, и брат Тимотей, -

<br><b>[1:2]</b>&nbsp; до светите и верни в Христа Иисуса братя в Колоса: благодат вам и мир от Бога Отца нашего и Господа Иисуса Христа.

<br><b>[1:3]</b>&nbsp; Благодарим на Бога и Отца на Господа нашего Иисуса Христа, молейки се винаги за вас,

<br><b>[1:4]</b>&nbsp; понеже чухме за вашата вяра в Христа Иисуса и за любовта ви към всички светии,

<br><b>[1:5]</b>&nbsp; при надеждата на отреденото вам на небесата, за което по-преди чухте от истинското слово на благовестието,

<br><b>[1:6]</b>&nbsp; що пребъдва у вас, както и в цял свят, и принася плод и расте, както и между вас от деня, когато чухте и познахте истински Божията благодат,

<br><b>[1:7]</b>&nbsp; както се и научихте от Епафраса, нашия възлюбен сътрудник, който е верен служител Христов заради вас,

<br><b>[1:8]</b>&nbsp; и ни извести за вашата чрез Духа любов.

<br><b>[1:9]</b>&nbsp; Затова и ние от деня, когато чухме това, не преставаме да се молим за вас и да просим, щото вие да имате пълно познание на волята Му във всяка премъдрост и духовно разбиране,

<br><b>[1:10]</b>&nbsp; та да постъпвате достойно за Бога, като Му угождавате във всичко, като принасяте плод във всяко добро дело и растете в познаването Бога,

<br><b>[1:11]</b>&nbsp; като се укрепявате с всякаква сила чрез Неговата славна мощ за всяко търпение и великодушие с радост,

<br><b>[1:12]</b>&nbsp; като благодарите на Бога и Отца, Който ни направи способни да участвуваме в наследството на светиите в светлината,

<br><b>[1:13]</b>&nbsp; избави ни от властта на тъмнината и ни премести в царството на възлюбения Си Син,

<br><b>[1:14]</b>&nbsp; в Когото имаме изкупление чрез кръвта Му и прошка на греховете,

<br><b>[1:15]</b>&nbsp; и Който е образ на невидимия Бог, роден преди всяка твар;

<br><b>[1:16]</b>&nbsp; понеже чрез Него е създадено всичко, що е на небесата и що е на земята, видимо и невидимо; било Престоли, било Господства, било Началства, било Власти - всичко чрез Него и за Него е създадено;

<br><b>[1:17]</b>&nbsp; Той е по-напред от всичко, и всичко чрез Него се държи.

<br><b>[1:18]</b>&nbsp; И Той е Глава на тялото, сиреч на църквата; Той е начатък, първороден измежду мъртвите, за да има във всичко първенство;

<br><b>[1:19]</b>&nbsp; понеже в Него благоволи Отец, да обитава всичката пълнота,

<br><b>[1:20]</b>&nbsp; и чрез Него да примири със Себе Си всичко, било земно, било небесно, като го умиротвори чрез Него, с кръвта на кръста Му.

<br><b>[1:21]</b>&nbsp; И вас, които някога бяхте отстранени от Бога и Негови врагове поради разположение към лоши дела,

<br><b>[1:22]</b>&nbsp; сега ви примири в тялото на Неговата плът, чрез смъртта Му, за да ви представи свети, непорочни и безукорни пред Себе Си,

<br><b>[1:23]</b>&nbsp; ако само пребъдвате във вярата твърди и непоколебими, и бъдете непоклатни в надеждата на проповяданото на всяка поднебесна твар благовестие, което чухте и на което аз, Павел, станах служител.

<br><b>[1:24]</b>&nbsp; Сега се радвам в страданията си за вас и подпълвам недостига от скърби Христови в моята плът за тялото Христово, което е църквата,

<br><b>[1:25]</b>&nbsp; на която аз станах служител по Божия наредба, мен възложена за вас, за да изпълня словото Божие, -

<br><b>[1:26]</b>&nbsp; тайната, скрита от векове и родове, а сега открита на светиите Му,

<br><b>[1:27]</b>&nbsp; на които Бог пожела да покаже, какво богатство на слава има за езичниците в тази тайна, именно, че Христос, упованието на славата, е във вас;

<br><b>[1:28]</b>&nbsp; Него ние проповядваме, като вразумяваме всички човеци и ги учим на всяка премъдрост, та всички тях да представим съвършени в Христа Иисуса;

<br><b>[1:29]</b>&nbsp; за това се и трудя и подвизавам по Неговата сила, която мощно действува в мене.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
2
</font> </b></td> </tr> </table></center>
<br><b>[2:1]</b>&nbsp; Желая да знаете, в каква голяма борба съм заради вас и заради ония, които са в Лаодикия и в Иерапол, и заради всички, които не са ме видели лично,

<br><b>[2:2]</b>&nbsp; за да се утешат сърцата им, та, съединени с любов за всяко обогатяване със съвършено разбиране, да познаят тайната на Бога и Отца и на Христа,

<br><b>[2:3]</b>&nbsp; в Когото са скрити всички съкровища на премъдростта и на знанието.

<br><b>[2:4]</b>&nbsp; А това казвам, за да не би някой да ви прелъсти с примамливи думи;

<br><b>[2:5]</b>&nbsp; защото ако и да отсъствувам тялом, но духом съм с вас, като се радвам и виждам вашата уредба и вашата твърда вяра в Христа.

<br><b>[2:6]</b>&nbsp; Поради това, както приехте Господа Иисуса Христа, тъй и ходете по Него,

<br><b>[2:7]</b>&nbsp; вкоренени и утвърдени в Него и укрепени във вярата, както сте научени, преуспявайки в нея с благодарност.

<br><b>[2:8]</b>&nbsp; Гледайте, братя, да ви не увлече някой с философия и с празна измама според човешкото предание, според стихиите световни, а не според Христа;

<br><b>[2:9]</b>&nbsp; понеже в Него телесно обитава всичката пълнота на Божеството,

<br><b>[2:10]</b>&nbsp; и вие сте пълни чрез Него, Който е Глава на всяко началство и власт;

<br><b>[2:11]</b>&nbsp; в Него сте и обрязани чрез неръкотворно обрязване, като съблякохте греховното тяло на плътта, чрез обрязването Христово,

<br><b>[2:12]</b>&nbsp; като се погребахте с Него в кръщението, в което и възкръснахте заедно с Него чрез вяра в силата на Бога, Който Го възкреси от мъртвите.

<br><b>[2:13]</b>&nbsp; И вас, които бяхте мъртви в греховете и в необрязването на плътта си, Той оживи заедно с Него, като ви прости всички грехове;

<br><b>[2:14]</b>&nbsp; а това стана, като Христос заличи с учението съществувалото за нас ръкописание, което беше против нас и което Той взе от средата и го прикова на кръста;

<br><b>[2:15]</b>&nbsp; като отне силата от началства и власти, Той ги явно изложи на позор и на кръста възтържествува над тях.

<br><b>[2:16]</b>&nbsp; И тъй, никой да ви не осъжда за ядене, или пиене, или за някой празник или новомесечие, или събота:

<br><b>[2:17]</b>&nbsp; това е сянка на бъдещето, а тялото е Христос.

<br><b>[2:18]</b>&nbsp; Никой преднамерено да ви не прелъстява със смиреномъдрие и служене на Ангелите, като се впуска в онова, що не е видял, като безразсъдно се гордее с плътския си ум

<br><b>[2:19]</b>&nbsp; и не се придържа о Главата - Христа, от Когото цялото тяло, поддържано и свързвано чрез стави и свръзки, расте с растене по Бога.

<br><b>[2:20]</b>&nbsp; И тъй, ако вие с Христа умряхте за стихиите световни, то защо като живеещи в света допускате да ви налагат постановления:

<br><b>[2:21]</b>&nbsp; "не се докосвай, не вкусвай, не пипай"

<br><b>[2:22]</b>&nbsp; (които всички, от употребяване, подлежат на разрушение), - според човешки заповеди и учения?

<br><b>[2:23]</b>&nbsp; Тия постановления имат само вид на мъдрост в своеволно благочестие, в смиреномъдрие и в пренебрежение на тялото, без някак да се грижат за насищане плътта.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
3
</font> </b></td> </tr> </table></center>
<br><b>[3:1]</b>&nbsp; И тъй, ако сте възкръснали заедно с Христа, търсете това, що е горе, дето Христос седи отдясно на Бога;

<br><b>[3:2]</b>&nbsp; за небесното мислете, а не за земното.

<br><b>[3:3]</b>&nbsp; Защото вие умряхте, и вашият живот е скрит с Христа в Бога;

<br><b>[3:4]</b>&nbsp; а кога се яви Христос, вашият живот, тогава и вие ще се явите с Него в слава.

<br><b>[3:5]</b>&nbsp; И тъй, умъртвете земните си членове, сиреч пороците: блудство, нечистота, страст, лоша похот и користолюбието, което е идолослужение.

<br><b>[3:6]</b>&nbsp; Заради тия пороци Божият гняв иде върху синовете на непослушанието,

<br><b>[3:7]</b>&nbsp; сред които и вие някогаш се движехте, когато живеехте в тия пороци.

<br><b>[3:8]</b>&nbsp; А сега и вие отхвърлете от себе си всичко: гняв, ярост, злоба, злоречие, сквернословие от устата си;

<br><b>[3:9]</b>&nbsp; не се лъжете един други, след като съблякохте ветхия човек заедно с делата му

<br><b>[3:10]</b>&nbsp; и се облякохте в новия, който се обновява в познанието, по образа на своя Създател,

<br><b>[3:11]</b>&nbsp; дето няма ни един ни иудеин, ни обрязване ни необрязване, ни варварин ни скит, ни роб ни свободник, а всичко и във всичко е Христос.

<br><b>[3:12]</b>&nbsp; И тъй, като избраници Божии, свети и възлюбени, облечете се в милосърдие, благост, смиреномъдрие, кротост, дълготърпение,

<br><b>[3:13]</b>&nbsp; като се търпите един други и си прощавате взаимно, ако някой има против някого оплакване: както Христос ви прости, така и вие.

<br><b>[3:14]</b>&nbsp; А над всичко това облечете се в любовта, която е свръзка на съвършенството, -

<br><b>[3:15]</b>&nbsp; и мир Божи да цари в сърцата ви; към него сте и призвани в едно тяло, затова благодарни бъдете.

<br><b>[3:16]</b>&nbsp; Словото Христово да се вселява у вас изобилно с всяка премъдрост; учете се и се вразумявайте един други с псалми, славословия и духовни песни, като с благодарност възпявате Господа в сърцата си.

<br><b>[3:17]</b>&nbsp; И всичко, що вършите словом или делом, всичко вършете в името на Господа Иисуса Христа, като благодарите чрез Него на Бога и Отца.

<br><b>[3:18]</b>&nbsp; Вие, жените, покорявайте се на мъжете си, както подобава, в името на Господа.

<br><b>[3:19]</b>&nbsp; Вие, мъжете, обичайте жените си и не ги огорчавайте.

<br><b>[3:20]</b>&nbsp; Деца, бъдете във всичко послушни на родителите си, защото това е благоугодно Господу.

<br><b>[3:21]</b>&nbsp; Бащи, не дразнете чедата си, за да не падат духом.

<br><b>[3:22]</b>&nbsp; Вие, робите, бъдете послушни във всичко на вашите по плът господари, слугувайте им не само за очи като човекоугодници, а простосърдечно, като се боите от Бога.

<br><b>[3:23]</b>&nbsp; И всичко, що вършите, вършете от душа, като за Господа, а не за човеци,

<br><b>[3:24]</b>&nbsp; знаейки, че като награда от Господа ще получите наследство, понеже на Господа Христа служите.

<br><b>[3:25]</b>&nbsp; А който върши неправда, ще получи според неправдата си: лицеприятие няма.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
4
</font> </b></td> </tr> </table></center>
<br><b>[4:1]</b>&nbsp; Вие, господарите, отдавайте на робите си справедливото и дължимото, като знаете, че и вие имате Господар на небесата.

<br><b>[4:2]</b>&nbsp; Постоянствувайте в молитвата, като бодърствувате в нея с благодарност;

<br><b>[4:3]</b>&nbsp; молете се също и за нас, за да ни отвори Бог врата на словото да разгласим Христовата тайна, заради която съм и в окови,

<br><b>[4:4]</b>&nbsp; та да я открия, както ми подобава да говоря.

<br><b>[4:5]</b>&nbsp; С външните се отнасяйте благоразумно, като скъпите времето.

<br><b>[4:6]</b>&nbsp; Словото ви да бъде винаги с приятност, със сол подправено, за да знаете, как трябва да отговаряте всекиму.

<br><b>[4:7]</b>&nbsp; Колкото за мене, всичко ще ви съобщи Тихик, възлюбеният брат и верен служител и сътрудник в Господа,

<br><b>[4:8]</b>&nbsp; когото тъкмо за това изпратих при вас, за да узнае, как сте, и да утеши сърцата ви,

<br><b>[4:9]</b>&nbsp; заедно с Онисима, верния и възлюбен наш брат, който е от вас: те ще ви разкажат за всичко, що става тука.

<br><b>[4:10]</b>&nbsp; Поздравява ви Аристарх, който е затворен заедно с мене, и Марко, племенникът на Варнава (за когото получихте заповед: ако дойде при вас, приемете го),

<br><b>[4:11]</b>&nbsp; също и Иисус, наричан Юст; те са от обрязаните и са едничките сътрудници за царството Божие, които ми бяха утеха.

<br><b>[4:12]</b>&nbsp; Поздравява ви вашенецът Епафрас, Иисус Христов раб, който винаги се подвизава за вас в молитвите, за да пребъдете съвършени и изпълнени с всяка воля Божия.

<br><b>[4:13]</b>&nbsp; Свидетелствувам за него, че той има голяма ревност и грижа за вас и за ония, които са в Лаодикия и Иерапол.

<br><b>[4:14]</b>&nbsp; Поздравява ви Лука, многообичният лекар, и Димас.

<br><b>[4:15]</b>&nbsp; Поздравете братята в Лаодикия, също и Нимфана, и домашната му църква.

<br><b>[4:16]</b>&nbsp; След като се прочете това послание у вас, наредете да се прочете и в Лаодикийската църква, а онова из Лаодикия да прочетете и вие.

<br><b>[4:17]</b>&nbsp; Кажете на Архипа: гледай да изпълняваш службата, що си приел в Господа.

<br><b>[4:18]</b>&nbsp; Саморъчен поздрав от мене, Павла. Помнете оковите ми. Благодатта да бъде с всички вас. Амин.

</font><br><br></td></tr></table></div></body>
<!-- Mirrored from dveri.bg/bible/newtest.bg/19.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
</html>