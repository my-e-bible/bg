<HTML>
<!-- Mirrored from dveri.bg/bible/newtest.bg/14.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<HEAD><TITLE>Първо послание на св. ап. Павла до Корннтяни</TITLE>
<META http-equiv=Content-Type content="text/html; charset=utf-8">
<META content="k.s." name=GENERATOR></HEAD>
<body bgcolor="#FFFFFF">
<p align="center">&nbsp; 
<div align="center">
  <table width="633" border="0">
    <tr> 
      <td> <font face="Verdana, Arial, Helvetica, sans-serif" size="4"><b><center>ПЪРВО ПОСЛАНИЕ НА СВЕТИ АПОСТОЛ ПАВЛА ДО КОРИНТЯНИ
</center></b><br>
<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
1
</font> </b></td> </tr> </table></center>
<br><b>[1:1]</b>&nbsp; Павел, призван апостол Иисус Христов по воля Божия, и брат Состен -

<br><b>[1:2]</b>&nbsp; на църквата Божия в Коринт, на осветените в Христа Иисуса, на призваните светии, заедно с всички ония, които призовават името на Господа нашего Иисуса Христа на всяко място, у тях и у нас -

<br><b>[1:3]</b>&nbsp; благодат вам и мир от Бога Отца нашего и от Господа Иисуса Христа.

<br><b>[1:4]</b>&nbsp; Благодаря на моя Бог винаги за вас заради даруваната вам в Христа Иисуса Божия благодат;

<br><b>[1:5]</b>&nbsp; защото чрез Него се обогатихте с всичко, с всяко слово и всяко познание,

<br><b>[1:6]</b>&nbsp; според както се е утвърдило у вас Христовото свидетелство,

<br><b>[1:7]</b>&nbsp; тъй че вие се не лишавате от никакъв дар, като очаквате откровението на Господа нашего Иисуса Христа,

<br><b>[1:8]</b>&nbsp; Който ще ви и утвърди докрай, за да бъдете безукорни в деня на Господа нашего Иисуса Христа.

<br><b>[1:9]</b>&nbsp; Верен е Бог, чрез Когото сте призвани за общение със Сина Му Иисуса Христа, Господа нашего.

<br><b>[1:10]</b>&nbsp; Моля ви, братя, в името на Господа нашего Иисуса Христа, да говорите всички едно и също, и да няма помежду ви разцепления, а да бъдете съединени в един дух и в една мисъл.

<br><b>[1:11]</b>&nbsp; Защото узнах от домашните на Хлоя за вас, братя мои, че помежду ви имало раздори.

<br><b>[1:12]</b>&nbsp; А това казвам, защото един от вас дума: "аз съм Павлов", друг: "аз пък - Аполосов", трети: "аз съм Кифин", а друг: "аз пък - Христов".

<br><b>[1:13]</b>&nbsp; Нима Христос се е разделил? нима Павел биде разпнат за вас? или в име Павлово се кръстихте?

<br><b>[1:14]</b>&nbsp; Благодаря на Бога, че не съм кръстил никого от вас, освен Криспа и Гаия,

<br><b>[1:15]</b>&nbsp; та да не каже някой, че съм кръстил в мое име.

<br><b>[1:16]</b>&nbsp; Кръстих също и Стефаниновия дом, а дали съм кръстил и другиго някого, не зная.

<br><b>[1:17]</b>&nbsp; Защото Христос не ме прати да кръщавам, а да благовествувам, и то не с мъдри думи, за да не се обезсили кръстът Христов.

<br><b>[1:18]</b>&nbsp; Защото словото за кръста е безумство за ония, които гинат, а за нас, които се спасяваме, е сила Божия.

<br><b>[1:19]</b>&nbsp; Защото писано е: "ще погубя мъдростта на мъдреците и ще отхвърля разума на разумните".

<br><b>[1:20]</b>&nbsp; Де е мъдрецът? де е книжовникът? де е разисквачът на тоя век? Не обезуми ли Бог мъдростта на тоя свят?

<br><b>[1:21]</b>&nbsp; Понеже светът със своята мъдрост не позна Бога в премъдростта Божия, Бог благоволи да спаси вярващите с безумството на проповедта.

<br><b>[1:22]</b>&nbsp; Защото и иудеите искат личби, и елините търсят мъдрост,

<br><b>[1:23]</b>&nbsp; а ние проповядваме Христа разпнатия, Който за иудеи е съблазън, а за елини безумство,

<br><b>[1:24]</b>&nbsp; пък за самите призвани, както иудеи, тъй и елини - Божия сила и Божия премъдрост;

<br><b>[1:25]</b>&nbsp; защото онова, що е безумно у Бога, е по-мъдро от човеците, и онова, що е немощно у Бога, е по-силно от човеците.

<br><b>[1:26]</b>&nbsp; Гледайте, братя, какви сте вие, призваните: не мнозина сте мъдри по плът, не мнозина силни, не мнозина благородни;

<br><b>[1:27]</b>&nbsp; ала Бог избра онова, що е безумно на тоя свят, за да посрами мъдрите; Бог избра онова, що е слабо на тоя свят, за да посрами силните;

<br><b>[1:28]</b>&nbsp; Бог избра онова, що е от долен род на тоя свят и е унижено, и това, що е нищо, за да съсипе онова, що е нещо, -

<br><b>[1:29]</b>&nbsp; та никоя плът да се не похвали пред Бога.

<br><b>[1:30]</b>&nbsp; От Него сте и вие в Христа Иисуса, Който стана за нас премъдрост от Бога, и правда, и освещение, и изкупление,

<br><b>[1:31]</b>&nbsp; та, както е писано, "който се хвали, с Господа да се хвали".


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
2
</font> </b></td> </tr> </table></center>
<br><b>[2:1]</b>&nbsp; И аз, братя, като дойдох при вас, дойдох да ви явя Божието свидетелство не с превъзходно слово или мъдрост;

<br><b>[2:2]</b>&nbsp; защото не намерих за добре да зная между вас нещо друго, освен Иисуса Христа, и то Иисуса Христа разпнат;

<br><b>[2:3]</b>&nbsp; и аз бях у вас в немощ, в страх и в голям трепет.

<br><b>[2:4]</b>&nbsp; И словото ми, и проповедта ми бяха не в убедителни думи на човешка мъдрост, а в проява на дух и сила,

<br><b>[2:5]</b>&nbsp; та вярата ваша да се утвърдява не на човешка мъдрост, а на силата Божия.

<br><b>[2:6]</b>&nbsp; Мъдрост проповядваме между съвършените, ала мъдрост не на тоя век, нито на преходните властници в тоя свят,

<br><b>[2:7]</b>&nbsp; а проповядваме Божията премъдрост, тайна, съкровена, която Бог е предопределил преди векове за наша слава,

<br><b>[2:8]</b>&nbsp; която никой от властниците на тоя век не е познал; защото, ако бяха я познали, не биха разпнали Господа на славата.

<br><b>[2:9]</b>&nbsp; Но, както е писано: "око не е виждало, ухо не е чувало и човеку на ум не е идвало това, що Бог е приготвил за ония, които Го обичат".

<br><b>[2:10]</b>&nbsp; А нам Бог откри това чрез Своя Дух, защото Духът прониква във всичко, дори и в дълбините Божии.

<br><b>[2:11]</b>&nbsp; Понеже кой човек знае, какво има у човека, освен човешкия дух, който живее в него? Тъй и Божието никой не знае, освен Божия Дух.

<br><b>[2:12]</b>&nbsp; Ала ние приехме не духа на тоя свят, а Духа, Който иде от Бога, за да знаем това, що ни е дарувано от Бога;

<br><b>[2:13]</b>&nbsp; това и проповядваме не с думи, научени от човешка мъдрост, а с думи, научени от Духа Светаго, като сравняваме духовното с духовно.

<br><b>[2:14]</b>&nbsp; Душевният човек не възприема онова, що е от Божия Дух: за него това е безумство; и не може да го разбере, защото то се изследва духовно.

<br><b>[2:15]</b>&nbsp; Духовният пък изследва всичко, а него никой не изследва.

<br><b>[2:16]</b>&nbsp; Защото, кой е познал ума Господен, та да го обясни? А ние имаме ум Христов.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
3
</font> </b></td> </tr> </table></center>
<br><b>[3:1]</b>&nbsp; И аз, братя, не можах да ви говоря като на духовни, а като на плътски, като на младенци в Христа.

<br><b>[3:2]</b>&nbsp; С мляко ви нахраних, а не с твърда храна, защото не бяхте в сила да я приемете, па и сега още не сте,

<br><b>[3:3]</b>&nbsp; понеже сте още плътски. И наистина, щом има помежду ви завист, раздори и разногласия, не сте ли плътски и не постъпвате ли по човешки?

<br><b>[3:4]</b>&nbsp; Защото, щом един говори: "аз съм Павлов", а друг: "аз съм Аполосов", не сте ли плътски?

<br><b>[3:5]</b>&nbsp; Какво е, прочее, Павел? какво е Аполос? Не са ли те служители, чрез които вие повярвахте, и то според колкото всекиму от тях Господ е дал?

<br><b>[3:6]</b>&nbsp; Аз насадих, Аполос полива, ала Бог направи да израсте;

<br><b>[3:7]</b>&nbsp; тъй че нито който сади е нещо, нито който полива, а всичко е Бог, Който прави да расте.

<br><b>[3:8]</b>&nbsp; Който сади и който полива едно са; но всеки ще си получи наградата според труда си.

<br><b>[3:9]</b>&nbsp; Защото ние сме съработници на Бога, вие пък сте Божия нива, Божие здание.

<br><b>[3:10]</b>&nbsp; По дадената ми от Бога благодат, аз, като мъдър първостроител, положих основа, а друг зида върху нея; ала всеки нека внимава, как зида.

<br><b>[3:11]</b>&nbsp; Обаче, друга основа никой не може да положи, освен положената, която е Иисус Христос.

<br><b>[3:12]</b>&nbsp; Ако върху тая основа някой зида със злато, сребро, драгоценни камъни, дървета, сено или слама, -

<br><b>[3:13]</b>&nbsp; на всекиго делото ще стане явно: денят ще го покаже; защото чрез огън се открива, и огънят ще изпита, какво е на всекиго делото.

<br><b>[3:14]</b>&nbsp; И ако някому делото, що е зидал, устои, той ще получи награда.

<br><b>[3:15]</b>&nbsp; А комуто делото изгори, той ще бъде ощетен, а сам ще се спаси, но тъй, както се спасява някой през огън.

<br><b>[3:16]</b>&nbsp; Не знаете ли, че вие сте храм Божий, и Духът Божий живее във вас?

<br><b>[3:17]</b>&nbsp; Ако някой разори Божия храм, него Бог ще разори; защото Божият храм е свет; а тоя храм сте вие.

<br><b>[3:18]</b>&nbsp; Никой да не се мами; ако някой от вас мисли, че е мъдър на тоя свят, нека стане безумен, за да бъде мъдър.

<br><b>[3:19]</b>&nbsp; Защото мъдростта на тоя свят е безумство пред Бога, както е писано: "Той улавя мъдрите в тяхното хитруване".

<br><b>[3:20]</b>&nbsp; И пак: "Господ знае, че помислите на мъдреците са суетни".

<br><b>[3:21]</b>&nbsp; И тъй, никой да се не хвали с човеци, защото всичко е ваше:

<br><b>[3:22]</b>&nbsp; било Павел, или Аполос, или Кифа, било свят или живот, или смърт, било сегашно, или бъдно, - всичко е ваше;

<br><b>[3:23]</b>&nbsp; вие пък сте Христови, а Христос - Божий.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
4
</font> </b></td> </tr> </table></center>
<br><b>[4:1]</b>&nbsp; И тъй, нека всякой човек ни счита за служители Христови и разпоредници на тайните Божии;

<br><b>[4:2]</b>&nbsp; а това, що нататък се иска от разпоредниците, то е - всеки от тях да се окаже верен.

<br><b>[4:3]</b>&nbsp; Малко ми струва да бъда съден от вас, или от човешки съд; но и аз сам себе си не съдя.

<br><b>[4:4]</b>&nbsp; Защото в нищо виновен не се съзнавам, ала с това се не оправдавам: съдия ми е Господ.

<br><b>[4:5]</b>&nbsp; Прочее, за нищо не съдете преди време, докле не дойде Господ, Който и ще изнесе на виделина тайните на мрака и ще извади наяве намеренията на сърцето; и тогава похвалата ще бъде всекиму от Бога.

<br><b>[4:6]</b>&nbsp; Това, братя, приспособих към себе си и Аполоса зарад вас, за да се научите от нас да не мъдрувате повече от онова, що е писано, и да се не гордеете един пред други за никого си.

<br><b>[4:7]</b>&nbsp; Защото, кой те отличава от другите? Какво имаш, което да не си получил? А щом си получил, защо се хвалиш, като да не си получил?

<br><b>[4:8]</b>&nbsp; Преситени сте вече, обогатихте се вече и се възцарихте без нас; о, да бяхте се възцарили, та и ние да царуваме с вас!

<br><b>[4:9]</b>&nbsp; Защото мисля, че нас, апостолите, Бог постави най-последни, като осъдени на смърт; понеже станахме зрелище на света - на Ангели и човеци.

<br><b>[4:10]</b>&nbsp; Ние сме безумни зарад Христа, а вие сте мъдри в Христа; ние сме немощни, а вие силни; вие сте славни, а ние безчестни.

<br><b>[4:11]</b>&nbsp; Дори до тоя час и гладуваме, и жадуваме, и ходим голи, и ни бият по лице, и се скитаме,

<br><b>[4:12]</b>&nbsp; и се трудим, работейки с ръцете си. Злословени - благославяме; гонени - търпим;

<br><b>[4:13]</b>&nbsp; хулени - молим се. Станахме като измет на света, измет за всички досега.

<br><b>[4:14]</b>&nbsp; Не за да ви посрамя пиша това, а ви поучавам като мои възлюбени чеда.

<br><b>[4:15]</b>&nbsp; Защото, ако имате и десетки хиляди наставници в Христа, много бащи нямате, понеже аз ви родих в Иисуса Христа чрез Евангелието.

<br><b>[4:16]</b>&nbsp; Прочее, моля ви, бъдете ми подражатели, както съм аз на Христа.

<br><b>[4:17]</b>&nbsp; За това пратих при вас Тимотея, който ми е възлюбено и вярно чедо у Господа; той ще ви напомни моите пътища в Христа, както уча навред във всяка църква.

<br><b>[4:18]</b>&nbsp; Някои си се възгордели, като че няма да дойда при вас;

<br><b>[4:19]</b>&nbsp; но аз ще дойда скоро при вас, ако ще Господ, и ще позная не думите, а силата на ония, които са се възгордели;

<br><b>[4:20]</b>&nbsp; защото царството Божие е не в думи, а в сила.

<br><b>[4:21]</b>&nbsp; Какво искате? С палица ли да дойда при вас, или с любов и кротък дух?


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
5
</font> </b></td> </tr> </table></center>
<br><b>[5:1]</b>&nbsp; Отвсякъде се слуша, че у вас има блудство, и то такова блудство, за каквото дума не става дори и между езичниците, именно, че някой държи бащина си жена.

<br><b>[5:2]</b>&nbsp; А вие сте се възгордели, вместо по-скоро да плачете, за да се махне из средата ви оня, който е извършил тая работа!

<br><b>[5:3]</b>&nbsp; Аз пък, макар отсъствуващ тялом, но присъствуващ духом, вече реших, като да съм между вас, оногова, който е извършил това нещо, -

<br><b>[5:4]</b>&nbsp; в името на Господа нашего Иисуса Христа, като се съберете вие и моят дух, със силата на Господа нашего Иисуса Христа, -

<br><b>[5:5]</b>&nbsp; да го предадете на сатаната, за омаломощаване на плътта, та духът да бъде спасен в деня на Господа нашего Иисуса Христа.

<br><b>[5:6]</b>&nbsp; Хвалбата ви не е добра. Не знаете ли, че малко квас заквася цялото тесто?

<br><b>[5:7]</b>&nbsp; Затова очистете стария квас, за да бъдете ново тесто, както сте безквасни; защото Христос, Пасхата наша, биде заклан за нас.

<br><b>[5:8]</b>&nbsp; Нека празнуваме, прочее, не със стар квас, нито с квас от злоба и лукавство, а с безквасни хлябове от чистота и истина.

<br><b>[5:9]</b>&nbsp; Писах ви в писмото си - да нямате общение с блудници;

<br><b>[5:10]</b>&nbsp; и не изобщо с блудниците на тоя свят, или с користолюбци, или с грабители, или с идолослужители, защото, инак, би трябвало да излезете от тоя свят.

<br><b>[5:11]</b>&nbsp; Но сега ви писах да не се сношавате с оногова, който, наричайки се брат, остава си блудник, или користолюбец, или идолослужител, или хулник, или пияница, или грабител; с такъв дори и да не ядете.

<br><b>[5:12]</b>&nbsp; Защото моя работа ли е да съдя и външните? Не съдите ли вие вътрешните?

<br><b>[5:13]</b>&nbsp; Външните пък ще съди Бог. Махнете, прочее, злия изпомежду си.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
6
</font> </b></td> </tr> </table></center>
<br><b>[6:1]</b>&nbsp; Смее ли някой от вас, кога има тъжба с другиго, да се съди пред нечестивците, а не пред светиите?

<br><b>[6:2]</b>&nbsp; Не знаете ли, че светиите ще съдят света? И ако светът бъде съден от вас, то вие недостойни ли сте да съдите най-малките работи?

<br><b>[6:3]</b>&nbsp; Не знаете ли, че ангели ще съдим? А колко повече житейски работи?

<br><b>[6:4]</b>&nbsp; Ако, прочее, имате съд за житейски работи, поставяйте за съдии унижените в църквата.

<br><b>[6:5]</b>&nbsp; За ваш срам казвам: тъй ли няма помежду ви ни един мъдър, който да може да отсъжда между братята си?

<br><b>[6:6]</b>&nbsp; А брат с брата се съди, и то пред неверници!

<br><b>[6:7]</b>&nbsp; Твърде срамотно е за вас вече това, че имате съдби помежду си; защо по-добре не си останете обидени? Защо по-добре не претърпите щета?

<br><b>[6:8]</b>&nbsp; Но вие сами обиждате и ощетявате, и то братя.

<br><b>[6:9]</b>&nbsp; Или не знаете, че неправедници няма да наследят царството Божие? Не се лъжете: нито блудници, ни идолослужители, ни прелюбодейци, нито малакийци, ни мъжеложници,

<br><b>[6:10]</b>&nbsp; нито крадци, ни користолюбци, ни пияници, нито хулители, ни грабители няма да наследят царството Божие.

<br><b>[6:11]</b>&nbsp; И такива бяхте някои от вас; но се умихте, но се осветихте, но се оправдахте в името на Господа нашего Иисуса Христа и чрез Духа на нашия Бог.

<br><b>[6:12]</b>&nbsp; Всичко ми е позволено, ала не всичко е полезно; всичко ми е позволено, но няма да бъда аз обладан от нещо.

<br><b>[6:13]</b>&nbsp; Храната е за корема, и коремът за храната; но Бог ще погуби и едното и другото. Ала тялото не е за блудство, а за Господа, а Господ - за тялото.

<br><b>[6:14]</b>&nbsp; Бог и Господа възкреси, и нас ще възкреси със силата Си.

<br><b>[6:15]</b>&nbsp; Нима не знаете, че телата ви са Христови членове? И тъй, да взема ли членовете на Христа и да ги направя членове на блудница? Съвсем не!

<br><b>[6:16]</b>&nbsp; Или не знаете, че, който се съединява с блудница, става едно тяло с нея? Защото казано е: "ще бъдат двамата една плът".

<br><b>[6:17]</b>&nbsp; А който се съединява с Господа, един дух е с Него.

<br><b>[6:18]</b>&nbsp; Избягвайте блудството; всеки грях, що прави човек, е извън тялото, а блудникът против собственото си тяло греши.

<br><b>[6:19]</b>&nbsp; Или не знаете, че тялото ви е храм на Духа Светаго, Който живее във вас и Когото имате от Бога, и че не принадлежите на себе си?

<br><b>[6:20]</b>&nbsp; Защото вие сте скъпо купени. Затова прославете Бога в телата си и в душите си, които са Божии.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
7
</font> </b></td> </tr> </table></center>
<br><b>[7:1]</b>&nbsp; А за което ми бяхте писали - добре е за човека да се не допира до жена.

<br><b>[7:2]</b>&nbsp; Но, за да се избягва блудството, нека всеки си има своя жена, и всяка жена да си има свой мъж.

<br><b>[7:3]</b>&nbsp; Мъжът да отдава на жена си дължимата любов; също и жената - на мъжа.

<br><b>[7:4]</b>&nbsp; Жената не е господарка на тялото си, а мъжът; също и мъжът не е господар на тялото си, а жената.

<br><b>[7:5]</b>&nbsp; Недейте се лишава един от други - освен по съгласие за някое време, за да пребъдвате в пост и молитва; след това бъдете си пак заедно, за да ви не изкушава сатаната, поради вашето невъздържане.

<br><b>[7:6]</b>&nbsp; Това обаче казвам като съвет, а не като заповед.

<br><b>[7:7]</b>&nbsp; Защото желая, всички човеци да са като мене; ала всеки си има своя дарба от Бога, един - тъй, други - инак.

<br><b>[7:8]</b>&nbsp; А на неженените и вдовиците казвам: добре им е, ако си останат като мене.

<br><b>[7:9]</b>&nbsp; Но, ако не се въздържат, нека се женят; защото по-добре е да се женят, отколкото да се разпалват.

<br><b>[7:10]</b>&nbsp; А на женените заповядвам - не аз, а Господ - жена да се не раздели от мъж, -

<br><b>[7:11]</b>&nbsp; ако пък се и раздели, да остане неомъжена, или да се примири с мъжа си, - и мъж да не оставя жена си.

<br><b>[7:12]</b>&nbsp; А на останалите аз говоря, а не Господ: ако някой брат има жена неповярвала, и тя е съгласна да живее с него, да я не оставя;

<br><b>[7:13]</b>&nbsp; и ако някоя жена има мъж неповярвал, и той е съгласен да живее с нея, да го не оставя.

<br><b>[7:14]</b>&nbsp; Защото неповярвал мъж бива осветен чрез вярващата жена, и неповярвала жена бива осветена чрез вярващия мъж; инак, децата ви биха били нечисти, а сега те са свети.

<br><b>[7:15]</b>&nbsp; Ако някой неповярвал иска да се разведе, нека се разведе; в такива случаи брат или сестра не са заробени; за мир ни е повикал Бог.

<br><b>[7:16]</b>&nbsp; Защото, отде знаеш, жено, не ще ли спасиш ти мъжа? Или, отде знаеш, о мъжо, не ще ли спасиш ти жената?

<br><b>[7:17]</b>&nbsp; Само нека всякой да постъпва тъй, както му е определил Бог, както го е призвал Господ. Тъй поръчвам по всички църкви.

<br><b>[7:18]</b>&nbsp; Обрязан ли е призван някой, да не крие; необрязан ли е призван някой, да се не обрязва.

<br><b>[7:19]</b>&nbsp; Обрязването е нищо, и необрязването е нищо, а пазенето Божиите заповеди е всичко.

<br><b>[7:20]</b>&nbsp; Всякой да си остава в званието, в което е призван.

<br><b>[7:21]</b>&nbsp; Роб ли си призван, да те не е грижа; но, дори и ако можеш да станеш свободен, още повече се възползувай от робството.

<br><b>[7:22]</b>&nbsp; Защото призваният в Господа роб бива Господен свободник; тъй също и призваният свободник бива роб Христов.

<br><b>[7:23]</b>&nbsp; Вие сте скъпо купени; не ставайте роби на човеци.

<br><b>[7:24]</b>&nbsp; Всякой в каквото звание е призван, братя, в него и да остава пред Бога.

<br><b>[7:25]</b>&nbsp; За девствениците нямам заповед от Господа, но ви давам съвет, като помилуван от Господа да Му бъда верен.

<br><b>[7:26]</b>&nbsp; Поради настоящата нужда за добро намирам това: добре е за човека да си бъде тъй.

<br><b>[7:27]</b>&nbsp; Свързан ли си с жена, не търси развод; развързан ли си от жена, не търси жена.

<br><b>[7:28]</b>&nbsp; Па, ако се и ожениш, няма да съгрешиш; и девица, ако се омъжи, няма да съгреши. Но такива ще имат грижи за плътта, а пък аз ви щадя.

<br><b>[7:29]</b>&nbsp; Това ви казвам, братя, защото времето нататък е късо, та ония, които имат жени, да бъдат като че нямат;

<br><b>[7:30]</b>&nbsp; и които плачат - като че не плачат; и които се радват - като че се не радват; и които купуват - като че не притежават;

<br><b>[7:31]</b>&nbsp; и които се ползуват от тоя свят - като да се не ползуват; защото е преходен образът на тоя свят.

<br><b>[7:32]</b>&nbsp; Пък аз искам вие да бъдете без грижи. Нежененият се грижи за Господни работи - как да угоди Господу;

<br><b>[7:33]</b>&nbsp; а жененият се грижи за световни работи - как да угоди на жената.

<br><b>[7:34]</b>&nbsp; Има разлика между жена и девица; неомъжената се грижи за Господни работи - как да угоди Господу, за да стане света телом и духом. А омъжената се грижи за световни работи - как да угоди на мъжа си.

<br><b>[7:35]</b>&nbsp; Говоря ви това за ваша полза; не за да ви метна примка, а за благоприлично и постоянно служене Господу безпрепятствено.

<br><b>[7:36]</b>&nbsp; Ако някой мисли, че е неприлично девицата му да остане тъй в напреднала възраст, той нека прави каквото иска: няма да сгреши; нека такива се омъжват.

<br><b>[7:37]</b>&nbsp; Но който е непреклонно твърд в сърцето си, без да е в нужда и е властен над волята си, па реши в сърцето си да пази своята девица, той добре прави.

<br><b>[7:38]</b>&nbsp; Така щото и оня, който омъжва девицата си, добре прави, но оня, който я не омъжва, по-добре прави.

<br><b>[7:39]</b>&nbsp; Жената е свързана чрез закона, докле е жив мъж й; ако пък умре мъж й, тя е свободна да се омъжи за когото иска, но само в име Господне.

<br><b>[7:40]</b>&nbsp; Но тя е по-блажена, ако си остане тъй, според моето мнение; а мисля, че и аз имам Дух Божий.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
8
</font> </b></td> </tr> </table></center>
<br><b>[8:1]</b>&nbsp; Що се пък отнася до идоложертвените храни, мислим, че всички имаме знание. - Добре, но знанието възгордява, а любовта назидава.

<br><b>[8:2]</b>&nbsp; Ако някой мисли, че знае нещо, той още нищо не е тъй узнал, както трябва да знае.

<br><b>[8:3]</b>&nbsp; Ако пък някой люби Бога, той е познат от Него.

<br><b>[8:4]</b>&nbsp; - Колкото за ядене идолски жертви знаем, че идолът е нищо в света и че други бог няма, освен Единаго Бога.

<br><b>[8:5]</b>&nbsp; Защото, макар и да има само по име богове, било на небето, било на земята (както и има много богове и много господевци), -

<br><b>[8:6]</b>&nbsp; ние обаче имаме един Бог Отец, от Когото е всичко, и ние сме у Него, и един Господ Иисус Христос, чрез Когото е всичко и ние сме чрез Него.

<br><b>[8:7]</b>&nbsp; - Добре, но не у всички има това знание; някои с досегашните си понятия за идолите ядат идоложертвено като идолски жертви, и съвестта им, бидейки немощна, се осквернява.

<br><b>[8:8]</b>&nbsp; Храната не ни приближава към Бога, защото, нито ако ядем, печелим, нито ако не ядем, губим.

<br><b>[8:9]</b>&nbsp; Пазете се обаче, да не би някак тая ваша свобода стане съблазън за немощните.

<br><b>[8:10]</b>&nbsp; Защото, ако някой види, че ти, който разбираш, седиш на трапеза в капище, то неговата съвест, като на немощен, не ще ли го насърчи да яде идолски жертви?

<br><b>[8:11]</b>&nbsp; И при твоето разбиране ще загине немощният брат, за когото е умрял Христос.

<br><b>[8:12]</b>&nbsp; А като грешите тъй против братята и биете немощната им съвест, вие грешите против Христа.

<br><b>[8:13]</b>&nbsp; Затова, щом храната съблазнява брата ми, няма да ям месо никога, за да не съблазня брата си.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
9
</font> </b></td> </tr> </table></center>
<br><b>[9:1]</b>&nbsp; Не съм ли апостол? Не съм ли свободен? Не съм ли видял Иисуса Христа, Господа нашего? Не сте ли вие мое дело в Господа?

<br><b>[9:2]</b>&nbsp; Ако на други не съм апостол, на вас обаче съм; защото печатът на моето апостолство вие сте в Господа.

<br><b>[9:3]</b>&nbsp; Това е моята защита против ония, които ме осъждат.

<br><b>[9:4]</b>&nbsp; Нима нямаме власт да ядем и да пием?

<br><b>[9:5]</b>&nbsp; Нима нямаме власт да водим със себе си сестра жена, както и другите апостоли и братята Господни и Кифа?

<br><b>[9:6]</b>&nbsp; Или само аз и Варнава нямаме право да не работим?

<br><b>[9:7]</b>&nbsp; Кой войник служи някога на свои разноски? Кой сади лозе, и не яде от плода му? Или кой пасе стадо, и не яде от млякото на стадото?

<br><b>[9:8]</b>&nbsp; Нима по човешки говоря това? Не и законът ли казва същото?

<br><b>[9:9]</b>&nbsp; Защото в Моисеевия закон е писано: "не вързвай устата на вол, който вършее". Нима за воловете се грижи Бог?

<br><b>[9:10]</b>&nbsp; Или казва това главно за нас? - Да, за нас е писано това; защото, който оре, трябва да оре с надежда, и който вършее, трябва да вършее с надежда да получи, каквото очаква.

<br><b>[9:11]</b>&nbsp; Ако ние сме посеяли у вас духовното, много ли е, ако пожънем у вас телесното?

<br><b>[9:12]</b>&nbsp; Ако други имат дял в онова, що вие владеете, то колко повече ние? Обаче, ние се не ползувахме от това право, а всичко търпим, за да не причиним някоя спънка на Христовото благовестие.

<br><b>[9:13]</b>&nbsp; Не знаете ли, че, които свещенодействуват, се хранят от светилището, и които служат на олтара, делят си с олтара принесеното?

<br><b>[9:14]</b>&nbsp; Тъй и Господ е заповядал, проповедниците на благовестието да живеят от благовестието.

<br><b>[9:15]</b>&nbsp; Но аз се не възползувах ни с едно от тия права: и не писах това, за да се приложи всичко туй към мене. Защото за мене е по-добре да умра, отколкото някой да ми осуети похвалата.

<br><b>[9:16]</b>&nbsp; Защото, ако благовествувам, няма за какво да се хваля: обязаност необходима ми се налага, и горко ми, ако не благовествувам!

<br><b>[9:17]</b>&nbsp; Ако доброволно върша това, имам награда; ако ли недоброволно, изпълнявам само поверена мен служба.

<br><b>[9:18]</b>&nbsp; А каква ми е наградата? Тая, че, проповядвайки Евангелието, благовествувам за Христа даром, без да се ползувам от своето право в благовестието.

<br><b>[9:19]</b>&nbsp; Защото, бидейки свободен от всички, станах роб на всички, за да придобия по-многото от тях:

<br><b>[9:20]</b>&nbsp; за иудеите станах като иудеин, за да придобия иудеите; за подзаконните станах подзаконен, за да придобия подзаконните;

<br><b>[9:21]</b>&nbsp; за нямащите закон станах като да съм без закон (макар да не съм без закон пред Бога, но съм под закона на Христа), за да придобия нямащите закон;

<br><b>[9:22]</b>&nbsp; за немощните станах като немощен, за да придобия немощните, за всички станах всичко, щото по какъвто и да е начин да спася някои.

<br><b>[9:23]</b>&nbsp; А това го правя заради Евангелието, за да бъда участник в неговите блага.

<br><b>[9:24]</b>&nbsp; Не знаете ли, че, които се надтичват на игрище, всички тичат, ала само един получава наградата? Така тичайте, за да постигнете целта.

<br><b>[9:25]</b>&nbsp; Всеки, който се подвизава, от всичко се въздържа: те - за да получат тленен венец, а ние - нетленен.

<br><b>[9:26]</b>&nbsp; Прочее, аз тичам не като след нещо неизвестно, удрям не като да бия въздух;

<br><b>[9:27]</b>&nbsp; но изнурявам и поробвам тялото си, да не би, като проповядвам на другите, сам негоден да стана.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
10
</font> </b></td> </tr> </table></center>
<br><b>[10:1]</b>&nbsp; Не искам, братя, да не знаете, че бащите ни всички под облака бяха и всички през морето минаха;

<br><b>[10:2]</b>&nbsp; и всички в Моисея се кръстиха в облака и в морето;

<br><b>[10:3]</b>&nbsp; и всички ядоха една и съща духовна храна;

<br><b>[10:4]</b>&nbsp; и всички пиха едно и също духовно питие; защото пиеха от духовния камък, който идеше подире им; а камъкът беше Христос.

<br><b>[10:5]</b>&nbsp; Но към повечето от тях Бог не благоизволи, защото бидоха изповалени в пустинята.

<br><b>[10:6]</b>&nbsp; А това бидоха образи за нас, за да не бъдем похотливи на зло, както и те бяха похотливи.

<br><b>[10:7]</b>&nbsp; Не бивайте нито идолослужители, както някои от тях, за които е писано: "народът седна да яде и да пие, па стана да играе".

<br><b>[10:8]</b>&nbsp; Нито да блудствуваме, както някои от тях блудствуваха, и в един ден погинаха двайсет и три хиляди.

<br><b>[10:9]</b>&nbsp; Нито да изкушаваме Христа, както някои от тях изкусиха, и погинаха от змии.

<br><b>[10:10]</b>&nbsp; Нито роптайте, както роптаеха някои от тях, и погинаха от изтребителя.

<br><b>[10:11]</b>&nbsp; Всички тия неща им се случваха, за да служат за образи, а бяха написани за поука нам, до които стигнаха краищата на вековете.

<br><b>[10:12]</b>&nbsp; Затова, който мисли, че стои, нека гледа да не падне.

<br><b>[10:13]</b>&nbsp; Друго изкушение вас не е постигнало, освен човешко; верен е обаче Бог, Който не ще остави да бъдете изкушени повече от силата ви, а заедно с изкушението ще даде и изход, за да можете да търпите.

<br><b>[10:14]</b>&nbsp; Затова, мои възлюбени, отбягвайте идолослужението.

<br><b>[10:15]</b>&nbsp; Говоря като на разумни; разсъдете сами за това, що казвам.

<br><b>[10:16]</b>&nbsp; Чашата на благословението, която благославяме, не е ли общение с кръвта Христова? Хлябът, който ломим, не е ли общение с тялото Христово?

<br><b>[10:17]</b>&nbsp; Защото един хляб, едно тяло сме ние многото, понеже всички се причестяваме от един хляб.

<br><b>[10:18]</b>&nbsp; Гледайте Израиля по плът: ония, които ядат жертвите, не са ли съобщници на жертвеника?

<br><b>[10:19]</b>&nbsp; Какво, прочее, казвам? Това ли, че идолът е нещо, или че идолските жертви са нещо?

<br><b>[10:20]</b>&nbsp; Не, но каквото принасят в жертва езичниците, принасят го на бесове, а не Богу; пък аз не искам да бъдете съобщници на бесовете.

<br><b>[10:21]</b>&nbsp; Не можете да пиете Господня чаша и бесовска чаша; не можете да участвувате на Господня трапеза и на бесовска трапеза.

<br><b>[10:22]</b>&nbsp; Или ще възбудим ревнуване у Господа? Та по-силни ли сме от Него?

<br><b>[10:23]</b>&nbsp; Всичко ми е позволено, но не всичко е полезно; всичко ми е позволено, ала не всичко е за поука.

<br><b>[10:24]</b>&nbsp; Никой да не търси своята полза, а всякой - ползата на другиго.

<br><b>[10:25]</b>&nbsp; Всичко, що се продава на месарницата, яжте без никакво издирване за спокойна съвест;

<br><b>[10:26]</b>&nbsp; защото "Господня е земята и онова, що я изпълня".

<br><b>[10:27]</b>&nbsp; Ако някой от неверните ви покани, и вие поискате да отидете, яжте всичко, що ви сложат, без никакво издирване за спокойна съвест.

<br><b>[10:28]</b>&nbsp; Но, ако някой ви каже: това е идолска жертва, не яжте - заради оногова, който ви е обадил, и заради съвестта; защото Господня е земята и онова, що я изпълня.

<br><b>[10:29]</b>&nbsp; Съвест разбирам не своята, а на другия; защото бива ли моята свобода да бъде съдена от чужда съвест?

<br><b>[10:30]</b>&nbsp; Ако пък участвувам в яденето с благодарност, защо да бъда хулен поради онова, за което благодаря?

<br><b>[10:31]</b>&nbsp; И тъй, ядете ли, пиете ли, или нещо друго вършите, всичко за слава Божия вършете.

<br><b>[10:32]</b>&nbsp; Не ставайте съблазън ни за иудеи, ни за елини, нито за църквата Божия,

<br><b>[10:33]</b>&nbsp; както и аз угаждам във всичко на всички и не търся своята полза, а ползата на многото, за да се спасят.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
11
</font> </b></td> </tr> </table></center>
<br><b>[11:1]</b>&nbsp; Бъдете мои подражатели, както съм и аз на Христа.

<br><b>[11:2]</b>&nbsp; Похвалявам ви, братя, че ме помните за всичко и държите преданията тъй, както съм ви ги предал.

<br><b>[11:3]</b>&nbsp; Искам да знаете още, че глава на всеки мъж е Христос, а на жената глава е мъжът, на Христа пък глава е Бог.

<br><b>[11:4]</b>&nbsp; Всеки мъж, който се моли или пророкува с покрита глава, засрамя главата си;

<br><b>[11:5]</b>&nbsp; и всяка жена, която се моли или пророкува гологлава, засрамя главата си, защото все едно е, като да е обръсната;

<br><b>[11:6]</b>&nbsp; ако жена не иска да се покрива, нека се стриже; ако пък е срамотно за жена да се стриже или бръсне, нека се покрива.

<br><b>[11:7]</b>&nbsp; И тъй, мъжът не бива да си покрива главата, защото е образ и слава Божия, а жената е слава на мъжа.

<br><b>[11:8]</b>&nbsp; Защото не мъжът е от жената, а жената е от мъжа;

<br><b>[11:9]</b>&nbsp; и не мъжът е създаден за жената, а жената за мъжа.

<br><b>[11:10]</b>&nbsp; Затова жената трябва да има на главата си знак на мъжова власт над нея - заради Ангелите.

<br><b>[11:11]</b>&nbsp; Но все пак нито мъж без жена, нито жена без мъж бива в Господа.

<br><b>[11:12]</b>&nbsp; Защото, както жената е от мъжа, тъй и мъжът е чрез жената, а всичко е от Бога.

<br><b>[11:13]</b>&nbsp; Разсъдете сами в себе си: прилично ли е жена да се моли Богу гологлава?

<br><b>[11:14]</b>&nbsp; Нали и самата природа ви учи, че е безчестие за мъж, ако си оставя коса?

<br><b>[11:15]</b>&nbsp; Но, ако жена си оставя коса, то е чест за нея, понеже косата й е дадена вместо покривало.

<br><b>[11:16]</b>&nbsp; Обаче, ако някой иска да се препира, ние нямаме такъв обичай, нито църквите Божии.

<br><b>[11:17]</b>&nbsp; А по това, което ще говоря, няма да ви похвалявам, понеже не за по-добро се събирате, а за по-лошо.

<br><b>[11:18]</b>&nbsp; Защото, първо, чувам, че, кога се събирате в църква, се явявали разцепления помежду ви, което донейде и вярвам.

<br><b>[11:19]</b>&nbsp; Па и трябва да има помежду ви разногласие, за да изпъкнат достойните между вас.

<br><b>[11:20]</b>&nbsp; Но тъй, както се събирате заедно, това не значи, че ядете Господня вечеря;

<br><b>[11:21]</b>&nbsp; защото всеки бърза да изяде преди другите своята вечеря, тъй че един остава гладен, а друг се опива.

<br><b>[11:22]</b>&nbsp; Нямате ли къщи, за да ядете и пиете? Или презирате църквата Божия и засрамяте ония, които са немотни? Какво да ви кажа? Да ви похваля ли за това? Не похвалявам.

<br><b>[11:23]</b>&nbsp; Аз приех от Господа това, що ви и предадох, а именно, че Господ Иисус през нощта, когато бе предаден, взе хляб и

<br><b>[11:24]</b>&nbsp; поблагодари, преломи и каза: вземете, яжте, това е Моето тяло, за вас преломявано; това правете за Мой спомен.

<br><b>[11:25]</b>&nbsp; Взе също и чашата подир вечеря и каза: тая чаша е новият завет в Моята кръв; това правете, колчем пиете, за Мой спомен.

<br><b>[11:26]</b>&nbsp; Защото, колчем ядете тоя хляб, и пиете тая чаша, ще възвестявате смъртта на Господа, докле дойде Той.

<br><b>[11:27]</b>&nbsp; Затова, който яде тоя хляб или пие чашата Господня недостойно, виновен ще бъде спрямо тялото и кръвта Господня.

<br><b>[11:28]</b>&nbsp; Но нека човек да изпитва себе си, и тогава да яде от хляба и да пие от чашата.

<br><b>[11:29]</b>&nbsp; Защото, който яде и пие недостойно, той яде и пие своето осъждане, понеже не различава тялото Господне.

<br><b>[11:30]</b>&nbsp; Затова между вас има много немощни и болни, а и умират доста.

<br><b>[11:31]</b>&nbsp; Защото, ако бихме изпитвали сами себе си, нямаше да бъдем съдени;

<br><b>[11:32]</b>&nbsp; а бидейки така съдени, от Господа се наказваме, за да не бъдем осъдени заедно със света.

<br><b>[11:33]</b>&nbsp; Затова, братя мои, кога се събирате на вечеря, чакайте се един други.

<br><b>[11:34]</b>&nbsp; Ако пък някой е гладен, нека яде вкъщи, за да се не събирате за осъждане. А останалото ще наредя, кога дойда.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
12
</font> </b></td> </tr> </table></center>
<br><b>[12:1]</b>&nbsp; А за духовните дарби не искам, братя, да не знаете.

<br><b>[12:2]</b>&nbsp; Знаете, че, когато бяхте езичници, вие се влачехте при немите идоли, като да ви водеха.

<br><b>[12:3]</b>&nbsp; Затова ви обаждам, че никой, който говори чрез Дух Божий, не казва анатема на Иисуса, и никой не може да нарече Иисуса Господ, освен чрез Духа Светаго.

<br><b>[12:4]</b>&nbsp; Има различни дарби, ала Духът е един и същ;

<br><b>[12:5]</b>&nbsp; има различни служби, ала Господ е един и същ;

<br><b>[12:6]</b>&nbsp; има и различни действия, ала Бог е един и същ, Който върши всичко у всички.

<br><b>[12:7]</b>&nbsp; Но всекиму се дава да се прояви у него Духът за обща полза;

<br><b>[12:8]</b>&nbsp; защото едному се дава чрез Духа слово на мъдрост, другиму - слово на знание, чрез същия Дух;

<br><b>[12:9]</b>&nbsp; едному - вяра, чрез същия Дух; другиму - дарби за лекуване, чрез същия Дух;

<br><b>[12:10]</b>&nbsp; едному - чудодействия, другиму - пророчество, едному - да различава духовете, другиму - разни езици, а другиму - да тълкува езици.

<br><b>[12:11]</b>&nbsp; Всичко това го произвежда един и същият Дух, като разпределя всекиму по отделно, както си иска.

<br><b>[12:12]</b>&nbsp; И както тялото е едно, а има много членове, и всички членове на едното тяло, макар и много, са едно тяло, - тъй и Христос.

<br><b>[12:13]</b>&nbsp; Защото чрез един Дух всички сме кръстени в едно тяло, било иудеи или елини, било роби или свободни; и всички с един Дух сме напоени.

<br><b>[12:14]</b>&nbsp; Защото и тялото не се състои от един член, а от много.

<br><b>[12:15]</b>&nbsp; Ако ногата каже: понеже не съм ръка, не принадлежа към тялото, нима затова тя не е от тялото?

<br><b>[12:16]</b>&nbsp; И ако ухото каже: понеже не съм око, не принадлежа към тялото, нима затова то не е от тялото?

<br><b>[12:17]</b>&nbsp; Ако цялото тяло е око, де ще е слухът? Ако цялото бъде слух, де ще е обонянието?

<br><b>[12:18]</b>&nbsp; Но сега Бог наредил всеки един от членовете в тялото тъй, както Му било угодно.

<br><b>[12:19]</b>&nbsp; И ако всички членове бяха само един, де щеше да е тялото?

<br><b>[12:20]</b>&nbsp; А сега - много членове, пък едно тяло.

<br><b>[12:21]</b>&nbsp; И не може окото да каже на ръката: не ми трябваш, нито пък главата на нозете: не ми трябвате.

<br><b>[12:22]</b>&nbsp; Наопаки, ония телесни членове, които ни се струват по-слаби, са много по-нужни;

<br><b>[12:23]</b>&nbsp; и на ония членове на тялото, които мислим, че не са толкова на чест, отдаваме повече чест;

<br><b>[12:24]</b>&nbsp; и неблагообразните наши членове имат по-голямо благообразие, а благообразните нямат нужда от това. Но Бог разпределил тялото, като на несъвършената му част отдал по-голяма чест,

<br><b>[12:25]</b>&nbsp; за да няма разногласие в тялото, а членовете еднакво да се грижат един за други.

<br><b>[12:26]</b>&nbsp; И кога страда един член, страдат с него всички членове; кога се слави един член, радват се с него всички членове.

<br><b>[12:27]</b>&nbsp; Вие сте тяло Христово, а поотделно - членове.

<br><b>[12:28]</b>&nbsp; И от вас Бог постави в църквата първо апостоли, второ пророци, трето учители; после такива, които имат сили чудотворни и дарби за лекуване; след това застъпници, управници и такива, които да говорят разни езици.

<br><b>[12:29]</b>&nbsp; Нима всички са апостоли? Всички ли са пророци? Нима всички са учители? Всички ли са чудотворци?

<br><b>[12:30]</b>&nbsp; Всички ли имат дарби да лекуват? Всички ли говорят езици? Всички ли са тълкуватели?

<br><b>[12:31]</b>&nbsp; Показвайте ревност за по-добри дарби, и аз ще ви покажа път още по-превъзходен.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
13
</font> </b></td> </tr> </table></center>
<br><b>[13:1]</b>&nbsp; Да говоря всички езици човешки и дори ангелски, щом любов нямам, ще бъда мед, що звънти, или кимвал, що звека.

<br><b>[13:2]</b>&nbsp; Да имам пророчески дар и да зная всички тайни, да имам пълно знание за всички неща и такава силна вяра, че да мога и планини да преместям, - щом любов нямам, нищо не съм.

<br><b>[13:3]</b>&nbsp; И да раздам всичкия си имот, да предам и тялото си на изгаряне, - щом любов нямам, нищо ме не ползува.

<br><b>[13:4]</b>&nbsp; Любовта е дълготърпелива, пълна с благост, любовта не завижда, любовта се не превъзнася, не се гордее,

<br><b>[13:5]</b>&nbsp; не безчинствува, не дири своето, не се сърди, зло не мисли,

<br><b>[13:6]</b>&nbsp; на неправда се не радва, а се радва на истина;

<br><b>[13:7]</b>&nbsp; всичко извинява, на всичко вярва, на всичко се надява, всичко претърпява.

<br><b>[13:8]</b>&nbsp; Любовта никога не отпада, а другите дарби, ако са пророчества, ще престанат, ако са езици, ще замлъкнат, ако са знание, ще изчезнат.

<br><b>[13:9]</b>&nbsp; Защото донейде знаем и донейде пророчествуваме;

<br><b>[13:10]</b>&nbsp; но, кога дойде съвършеното знание, тогава това "донейде" ще изчезне.

<br><b>[13:11]</b>&nbsp; Когато бях младенец, като младенец говорех, като младенец мислех и като младенец разсъждавах; а като станах мъж, оставих младенческото.

<br><b>[13:12]</b>&nbsp; Сега виждаме смътно като през огледало, а тогава - лице с лице; сега зная донейде, а тогава ще позная, както и бидох познат.

<br><b>[13:13]</b>&nbsp; А сега остават тия три: вяра, надежда, любов; но по-голяма от тях е любовта.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
14
</font> </b></td> </tr> </table></center>
<br><b>[14:1]</b>&nbsp; Стремете се към любовта; показвайте ревност за духовни дарби, а особено - да пророчествувате.

<br><b>[14:2]</b>&nbsp; Защото, който говори на език непознат, той не говори на човеци, а на Бога; понеже никой го не разбира, а духом говори тайни;

<br><b>[14:3]</b>&nbsp; който пък пророчествува, той говори на човеци за поука, увещание и утеха.

<br><b>[14:4]</b>&nbsp; Който говори на непознат език, той поучава себе си; а който пророчествува, той поучава църквата.

<br><b>[14:5]</b>&nbsp; Желая всички вие да говорите езици, а още повече да пророчествувате; защото, който пророчествува, по-горен е от оногова, който говори езици - освен ако ги тълкува, та църквата да получи поука.

<br><b>[14:6]</b>&nbsp; А сега, ако дойда при вас, братя, и заговоря на непознати езици, каква полза ще ви принеса, щом ви се не обясня било с откровение, било с познание, било с пророчество, било с поука?

<br><b>[14:7]</b>&nbsp; И бездушните предмети, като пищялка или гусла, които издават глас, ако не дадат разделни звукове, как ще се познае, какво се свири на пищялка, или на гусла?

<br><b>[14:8]</b>&nbsp; Защото, ако тръбата издаваше неопределен звук, кой ще се готви за битка?

<br><b>[14:9]</b>&nbsp; Тъй и вие, ако не изговаряте с езика си разбрани думи, как ще се разбере това, що говорите? Защото ще говорите на вятър.

<br><b>[14:10]</b>&nbsp; Толкоз, например, различни думи има в света, и ни една от тях не е без значение.

<br><b>[14:11]</b>&nbsp; Ако, прочее, не разбирам значението на тия думи, то за говорещия ще бъда чужденец, па и говорещият ще бъде за мене чужденец.

<br><b>[14:12]</b>&nbsp; Тъй и вие, бидейки ревнители към духовни дарби, залягайте да ги получите в изобилие, за поука на църквата.

<br><b>[14:13]</b>&nbsp; Затова, който говори на непознат език, нека се моли за дарба да тълкува.

<br><b>[14:14]</b>&nbsp; Защото, ако се моля на непознат език, духът ми се моли, умът ми обаче остава безплоден.

<br><b>[14:15]</b>&nbsp; И тъй, какво? Ще се моля с дух, ще се моля и с ум: ще пея с дух, ще пея и с ум.

<br><b>[14:16]</b>&nbsp; Защото, ако благословиш с дух, как ще каже на твоето благодарение "амин" оня, който е от простолюдието, когато не разбира, какво казваш?

<br><b>[14:17]</b>&nbsp; Ти благодариш хубаво, ала другият се не поучава.

<br><b>[14:18]</b>&nbsp; Благодаря на моя Бог, задето повече от всинца ви говоря езици;

<br><b>[14:19]</b>&nbsp; но в църква предпочитам да кажа пет думи разбрани, за да поуча и други, отколкото хиляди думи на език непознат.

<br><b>[14:20]</b>&nbsp; Братя, не бивайте деца по ум: бъдете младенци за злото, а по ум бъдете пълнолетни.

<br><b>[14:21]</b>&nbsp; В закона е писано: "на чужди езици и с чужди уста ще говоря на тоя народ, но и тъй няма да ме послушат, казва Господ".

<br><b>[14:22]</b>&nbsp; Затова езиците са белег не за повярвалите, а за неповярвалите; пророчеството пък не е за неповярвалите, а за повярвалите.

<br><b>[14:23]</b>&nbsp; Ако, прочее, се събере цялата църква наедно, и всички заговорят на непознати езици, и влязат невежи, или неповярвали, - не ще ли кажат, че сте полудели?

<br><b>[14:24]</b>&nbsp; Но, кога всички пророчествуват, и влезе някой неповярвал, или невежа, той от всички се изобличава, от всички се осъжда;

<br><b>[14:25]</b>&nbsp; тъй че тайните на сърцето му стават явни, и той, като падне ничком, ще се поклони Богу и ще каже: "наистина, с вас е Бог".

<br><b>[14:26]</b>&nbsp; И тъй, какво да се прави, братя? Кога се събирате, и всеки от вас има - кой псалом, кой поучение, кой език, кой откровение, кой тълкуване, - всичко да става за поука.

<br><b>[14:27]</b>&nbsp; Ако някои говорят на непознат език, нека говорят по двама, или най-много по трима, и то подред, а един да тълкува.

<br><b>[14:28]</b>&nbsp; Ако пък няма тълковник, те да мълчат в църква, а да говорят на себе си и на Бога.

<br><b>[14:29]</b>&nbsp; Пророци пък да говорят двама или трима, а другите да обсъждат;

<br><b>[14:30]</b>&nbsp; но ако дойде откровение някому другиму, който седи, първият нека млъкне.

<br><b>[14:31]</b>&nbsp; Тъй, един след други, можете всинца да пророчествувате, та всички да се поучават и всички да се утешават.

<br><b>[14:32]</b>&nbsp; И пророчески духове се покоряват на пророци;

<br><b>[14:33]</b>&nbsp; защото Бог не е Бог на безредие, а на мир. Тъй е по всички църкви между светиите.

<br><b>[14:34]</b>&nbsp; Жените ви в църквите да мълчат: тям не е позволено да говорят, а да се подчиняват, както казва и законът.

<br><b>[14:35]</b>&nbsp; Ако пък искат да научат нещо, нека питат мъжете си вкъщи; понеже е срамотно жена да говори в църква.

<br><b>[14:36]</b>&nbsp; Нима от вас излезе словото Божие? Или само до вас достигна?

<br><b>[14:37]</b>&nbsp; Ако някой се мисли, че е пророк или изпълнен с дух, нека разбере, че това, което ви пиша, са Господни заповеди.

<br><b>[14:38]</b>&nbsp; А който не разбира, нека не разбира.

<br><b>[14:39]</b>&nbsp; И тъй, братя, показвайте ревност за пророчествуване, но не забранявайте да се говорят и езици.

<br><b>[14:40]</b>&nbsp; Всичко да става с приличие и ред.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
15
</font> </b></td> </tr> </table></center>
<br><b>[15:1]</b>&nbsp; Напомням ви, братя, Евангелието, което ви благовестих, което и приехте и в което стоите;

<br><b>[15:2]</b>&nbsp; чрез него се и спасявате, ако го държите, както съм ви благовестил, освен ако не сте напразно повярвали.

<br><b>[15:3]</b>&nbsp; Аз ви предадох най-напред онова, което бях и приел, че Христос умря за греховете ни, според Писанията,

<br><b>[15:4]</b>&nbsp; че Той бе погребан и че на третия ден възкръсна, според Писанията,

<br><b>[15:5]</b>&nbsp; и че се яви на Кифа и след това на единайсетте;

<br><b>[15:6]</b>&nbsp; после се яви на повече от петстотин братя наведнъж, от които повечето са живи доднес, а някои и починаха;

<br><b>[15:7]</b>&nbsp; после се яви на Иакова, след това на всички апостоли,

<br><b>[15:8]</b>&nbsp; а най-после от всички яви се и на мене, като на някой изверг.

<br><b>[15:9]</b>&nbsp; Защото аз съм най-малкият от апостолите и не съм достоен да се нарека апостол, понеже гоних църквата Божия.

<br><b>[15:10]</b>&nbsp; Но с благодатта на Бога съм това, което съм; и Неговата благодат в мене не беше напразно, а повече от всички тях се потрудих - ала не аз, а Божията благодат, която е с мене.

<br><b>[15:11]</b>&nbsp; И тъй, било аз, било те, така проповядваме, и вие така повярвахте.

<br><b>[15:12]</b>&nbsp; И ако за Христа се проповядва, че е възкръснал от мъртви, то как някои помежду вас казват, че нямало възкресение на мъртви?

<br><b>[15:13]</b>&nbsp; А щом няма възкресение на мъртви, то и Христос не е възкръснал;

<br><b>[15:14]</b>&nbsp; ако пък Христос не е възкръснал, то празна е нашата проповед, празна е и вашата вяра.

<br><b>[15:15]</b>&nbsp; При това, ако наистина мъртви не възкръсват, ние излизаме лъжесвидетели Божии, понеже свидетелствувахме за Бога, че е възкресил Христа, Когото не е възкресявал;

<br><b>[15:16]</b>&nbsp; защото, ако мъртви не възкръсват, и Христос не е възкръснал;

<br><b>[15:17]</b>&nbsp; ако пък Христос не е възкръснал, суетна е вярата ви: вие сте си още в греховете;

<br><b>[15:18]</b>&nbsp; тогава и ония, които са умрели в Христа, са загинали.

<br><b>[15:19]</b>&nbsp; И ако само през този живот се надяваме на Христа, ние сме най-окаяни от всички човеци.

<br><b>[15:20]</b>&nbsp; Но ето, Христос възкръсна от мъртви и за умрелите стана начатък.

<br><b>[15:21]</b>&nbsp; Понеже, както смъртта дойде чрез човека, тъй и възкресението от мъртви дойде чрез Човека.

<br><b>[15:22]</b>&nbsp; Както в Адама всички умират, тъй и в Христа всички ще оживеят;

<br><b>[15:23]</b>&nbsp; но всеки по своя ред: начатък е възкръсналият Христос; после, при Неговото идване, ще възкръснат ония, които са Христови;

<br><b>[15:24]</b>&nbsp; а след това ще бъде краят, когато Той предаде царството Богу и Отцу, когато унищожи всяко началство, всяка власт и сила.

<br><b>[15:25]</b>&nbsp; Защото Той трябва да царува, докато тури всички врагове под нозете Си.

<br><b>[15:26]</b>&nbsp; А най-последен враг, който ще бъде унищожен, е смъртта,

<br><b>[15:27]</b>&nbsp; защото "всичко покори под нозете Му"; а щом се казва, че "всичко е Нему покорено", очевидно е, че освен Оногова, Който е подчинил Нему всичко.

<br><b>[15:28]</b>&nbsp; Когато пък Му бъде подчинено всичко, тогава и Сам Синът ще се подчини на Оногова, Който Му бе всичко подчинил, за да бъде Бог всичко у всички.

<br><b>[15:29]</b>&nbsp; Инак, какво ще сторят ония, които се кръщават, вярвайки във възкресението на мъртвите, ако изобщо мъртви не възкръсват? Защо ли се и кръщават, вярвайки във възкресението на мъртвите?

<br><b>[15:30]</b>&nbsp; Защо ли и ние се подлагаме всеки час на опасност?

<br><b>[15:31]</b>&nbsp; Всеки ден умирам: това ми е вашата похвала, която имам в Христа Иисуса, нашия Господ.

<br><b>[15:32]</b>&nbsp; Ако аз, тъй да кажа по човешки, се борих със зверове в Ефес, то каква полза за мене, щом мъртви не възкръсват? Да ядем и да пием, защото утре ще умрем!

<br><b>[15:33]</b>&nbsp; Не се лъжете: лоши беседи развалят добрите нрави.

<br><b>[15:34]</b>&nbsp; Свестете се, както трябва, и не грешете; защото някои от вас нямат познание за Бога - за ваш срам го казвам.

<br><b>[15:35]</b>&nbsp; Но ще каже някой: как ще възкръснат мъртвите и в какво тяло ще дойдат?

<br><b>[15:36]</b>&nbsp; Безумецо, това, що ти сееш, няма да оживее, ако не умре.

<br><b>[15:37]</b>&nbsp; И когато сееш, не сееш тялото, което има да стане, а голо зърно, например: пшенично или друго някое;

<br><b>[15:38]</b>&nbsp; но Бог му дава тяло, каквото си иска, и на всяко семе собственото му тяло.

<br><b>[15:39]</b>&nbsp; Не всяка плът е все еднаква плът: друга е човешката плът, друга е скотската плът, друга - рибената, друга - птичата.

<br><b>[15:40]</b>&nbsp; Има тела небесни и тела земни, ала друг е блясъкът на небесните и друг на земните;

<br><b>[15:41]</b>&nbsp; един е блясъкът на слънцето; друг е блясъкът на месечината, друг е пък на звездите; па и звезда от звезда се различава по блясък.

<br><b>[15:42]</b>&nbsp; Тъй е и възкресението на мъртвите: сее се в тление - възкръсва в нетление;

<br><b>[15:43]</b>&nbsp; сее се в безчестие - възкръсва в слава; сее се в немощ - възкръсва в сила;

<br><b>[15:44]</b>&nbsp; сее се тяло душевно - възкръсва тяло духовно. Има тяло душевно, има и тяло духовно.

<br><b>[15:45]</b>&nbsp; Тъй е и писано: "първият човек Адам стана жива душа", а последният Адам - животворен дух.

<br><b>[15:46]</b>&nbsp; Но първом не иде духовното, а душевното, и после духовното.

<br><b>[15:47]</b>&nbsp; Първият човек е от земя, земен; вторият човек е Господ от небето.

<br><b>[15:48]</b>&nbsp; Какъвто е земният, такива са и земните; и какъвто е Небесният, такива са и небесните;

<br><b>[15:49]</b>&nbsp; и както сме носили образа на земния, тъй ще носим и образа на Небесния.

<br><b>[15:50]</b>&nbsp; И това ви казвам, братя, че плът и кръв не могат да наследят царството Божие, нито тлението може да наследи нетление.

<br><b>[15:51]</b>&nbsp; Ето, тайна ви казвам: всинца няма да умрем, ала всинца ще се изменим

<br><b>[15:52]</b>&nbsp; изведнъж, в един миг, при последната тръба: ще затръби, и мъртвите ще възкръснат нетленни, а ние ще се изменим;

<br><b>[15:53]</b>&nbsp; защото това тленното трябва да се облече в нетление, а това смъртното - да се облече в безсмъртие.

<br><b>[15:54]</b>&nbsp; А щом това тленно тяло се облече в нетление, и това смъртното тяло се облече в безсмъртие, тогава ще се сбъдне думата написана: "смъртта биде погълната с победа".

<br><b>[15:55]</b>&nbsp; "Де ти е, смърте, жилото? Де ти е, аде, победата?"

<br><b>[15:56]</b>&nbsp; Жилото на смъртта е грехът, а силата на греха е законът.

<br><b>[15:57]</b>&nbsp; Да въздадем благодарение Богу, Който ни дарява победата чрез Господа нашего Иисуса Христа.

<br><b>[15:58]</b>&nbsp; И тъй, братя мои възлюбени, бъдете твърди, непоколебими и напредвайте винаги в делото Господне, като знаете, че трудът ви не е напразен пред Господа.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
16
</font> </b></td> </tr> </table></center>
<br><b>[16:1]</b>&nbsp; А колкото до събиране милостиня за светиите, правете и вие тъй, както съм наредил в галатийските църкви:

<br><b>[16:2]</b>&nbsp; във всеки първи ден на седмицата всеки един от вас да отделя и скътва у себе си каквото може, та не кога дойда, тогава да се събира милостиня.

<br><b>[16:3]</b>&nbsp; А кога дойда, които изберете вие, тях ще пратя с писма, за да занесат вашата милостиня в Иерусалим.

<br><b>[16:4]</b>&nbsp; Ако пък се намери за добре да отида и аз, тогава ще дойдат с мене.

<br><b>[16:5]</b>&nbsp; Ще дойда при вас, след като пропътувам Македония, защото ще мина през Македония.

<br><b>[16:6]</b>&nbsp; А може би да поостана при вас, дори и да презимувам, та вие да ме придружите навсякъде, където отида.

<br><b>[16:7]</b>&nbsp; Защото не искам сега да ви видя само пътем; а се надявам, ако позволи Господ, да прекарам помежду ви няколко време.

<br><b>[16:8]</b>&nbsp; А в Ефес ще остана до Петдесетница,

<br><b>[16:9]</b>&nbsp; защото за мен се отвориха големи врата за много работа, и противниците са много.

<br><b>[16:10]</b>&nbsp; Ако пък дойде Тимотей, гледайте да бъде в безопасност помежду ви; защото той върши делото Господне, както и аз.

<br><b>[16:11]</b>&nbsp; Прочее, никой да го не унизи, а го изпратете смиром, та да дойде при мене, защото го очаквам с братята.

<br><b>[16:12]</b>&nbsp; А колкото за брат Аполоса, аз го молих много да дойде с братята при вас; но, навярно, не е било воля Божия да дойде сега, а ще дойде, кога му бъде удобно.

<br><b>[16:13]</b>&nbsp; Бъдете бодри, стойте във вярата, бъдете мъжествени, бъдете крепки;

<br><b>[16:14]</b>&nbsp; всичко у вас да става с любов.

<br><b>[16:15]</b>&nbsp; Моля ви още, братя: вие знаете Стефаниновия дом, че той е начатък в Ахаия и че се посветиха да служат на светиите;

<br><b>[16:16]</b>&nbsp; покорявайте се и вие на такива и на всекиго, който спомага и се труди.

<br><b>[16:17]</b>&nbsp; Радвам се, че дойдоха Стефанин, Фортунат и Ахаик; те запълниха вашето отсъствие,

<br><b>[16:18]</b>&nbsp; защото успокоиха моя дух и вашия; прочее, почитайте такива.

<br><b>[16:19]</b>&nbsp; Поздравяват ви асийските църкви; много ви поздравяват в Господа Акила и Прискила с домашната си църква.

<br><b>[16:20]</b>&nbsp; Поздравяват ви всички братя. Поздравете се един други със свето целуване.

<br><b>[16:21]</b>&nbsp; Поздравявам ви аз, Павел, собственоръчно.

<br><b>[16:22]</b>&nbsp; Който не обича Господа Иисуса Христа, да бъде анатема, маран-ата' *.

<br><b>[16:23]</b>&nbsp; Благодатта на Господа Иисуса Христа да бъде с вас,

<br><b>[16:24]</b>&nbsp; и любовта ми с всинца ви в Христа Иисуса. Амин.

<i><br><br>* Да бъде отлъчен до идването на Господа.</i>
</font><br><br></td></tr></table></div></body>
<!-- Mirrored from dveri.bg/bible/newtest.bg/14.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
</html>