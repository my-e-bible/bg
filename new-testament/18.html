<HTML>
<!-- Mirrored from dveri.bg/bible/newtest.bg/18.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<HEAD><TITLE>Послание на св. ап. Павла до Филипини</TITLE>
<META http-equiv=Content-Type content="text/html; charset=utf-8">
<META content="k.s." name=GENERATOR></HEAD>
<body bgcolor="#FFFFFF">
<p align="center">&nbsp; 
<div align="center">
  <table width="633" border="0">
    <tr> 
      <td> <font face="Verdana, Arial, Helvetica, sans-serif" size="4"><b><center>ПОСЛАНИЕ НА СВЕТИ АПОСТОЛ ПАВЛА ДО ФИЛИПЯНИ
</center></b><br>
<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
1
</font> </b></td> </tr> </table></center>
<br><b>[1:1]</b>&nbsp; Павел и Тимотей, раби Иисус Христови, - до всички в Христа Иисуса светии, които се намират във Филипи, с епископи и дякони:

<br><b>[1:2]</b>&nbsp; благодат вам и мир от Бога Отца нашего и от Господа Иисуса Христа.

<br><b>[1:3]</b>&nbsp; Благодаря на моя Бог, колчем си спомня за вас,

<br><b>[1:4]</b>&nbsp; (като винаги във всяка моя молитва се моля с радост за всинца ви,)

<br><b>[1:5]</b>&nbsp; именно, за вашето участие в благовестието от първия ден дори досега,

<br><b>[1:6]</b>&nbsp; като съм уверен в това, че Тоя, Който почна у вас доброто дело, ще го върши дори до деня на Иисуса Христа,

<br><b>[1:7]</b>&nbsp; както е и право да мисля това за всинца ви, защото ви имам на сърце, и кога съм в окови, и кога защищавам и утвърждавам благовестието, понеже всички вие ми сте съучастници в благодатта.

<br><b>[1:8]</b>&nbsp; Бог ми е свидетел, колко много обичам всинца ви с любовта Иисус Христова.

<br><b>[1:9]</b>&nbsp; И моля се, щото вашата любов все повече и повече да изобилва чрез познание и разбиране на всичко,

<br><b>[1:10]</b>&nbsp; за да различавате, що е по-добро, та да бъдете чисти и без препънка в деня Христов,

<br><b>[1:11]</b>&nbsp; изпълнени с плодове на правда, дарувани чрез Иисуса Христа, за слава и похвала Божия.

<br><b>[1:12]</b>&nbsp; Желая, братя, да знаете, че тия неща, които ми се случиха, спомогнаха за по-голям успех на благовестието,

<br><b>[1:13]</b>&nbsp; тъй че моите в Христа окови станаха известни на цялата претория и на всички други,

<br><b>[1:14]</b>&nbsp; и повечето от братята на Господа, насърчени от моите окови, почнаха по-смело, без страх да проповядват словото Божие.

<br><b>[1:15]</b>&nbsp; Някои, наистина, от завист и обич към препирня, проповядват Христа, а други - от добро разположение.

<br><b>[1:16]</b>&nbsp; Едните от желание да се препират проповядват Христа нечисто, като мислят, че увеличават тежината на оковите ми;

<br><b>[1:17]</b>&nbsp; другите пък проповядват от любов, като знаят, че аз съм поставен да защищавам благовестието.

<br><b>[1:18]</b>&nbsp; Но що от това? Както и да бъде, било престорено, било искрено, Христос се проповядва; затова се радвам, и ще се радвам,

<br><b>[1:19]</b>&nbsp; защото зная, че това ще ми послужи за спасение с вашата молитва и чрез съдействие на Духа Иисус Христов,

<br><b>[1:20]</b>&nbsp; според както очаквам с нетърпение и се надявам, че в нищо не ще се посрамя, но при всяко дръзновение, както винаги, и сега ще се възвеличи Христос в тялото ми - било чрез живот, било чрез смърт.

<br><b>[1:21]</b>&nbsp; Защото за мене животът е Христос, а смъртта - придобивка.

<br><b>[1:22]</b>&nbsp; Ако ли живеенето ми в плът принася плод на делото, то кое да предпочета, не зная.

<br><b>[1:23]</b>&nbsp; Обладават ме и двете: желая да се освободя и да бъда с Христа, защото това е много по-добро;

<br><b>[1:24]</b>&nbsp; но да оставам в плътта е потребно за вас.

<br><b>[1:25]</b>&nbsp; И аз това с увереност зная, че ще остана и ще пребъда с всички ви за ваш успех и радост във вярата,

<br><b>[1:26]</b>&nbsp; та похвалата ви в Христа Иисуса да се умножава чрез мене, кога дойда повторно при вас.

<br><b>[1:27]</b>&nbsp; Само живейте достойно за Христовото благовестие, та, дойда ли и ви видя, или отсъствувам, да чуя за вас, че стоите в един дух, като се подвизавате единодушно за евангелската вяра,

<br><b>[1:28]</b>&nbsp; и не се стряскайте в нищо от противниците: това е тям доказателство за погибел, а вам - за спасение. И това е от Бога,

<br><b>[1:29]</b>&nbsp; защото вам е дарувано заради Христа не само да вярвате в Него, но и да страдате за Него,

<br><b>[1:30]</b>&nbsp; като се подвизавате със същия подвиг, какъвто видяхте у мене и сега чувате за мене.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
2
</font> </b></td> </tr> </table></center>
<br><b>[2:1]</b>&nbsp; И тъй, ако има някоя утеха в Христа, ако има някоя разтуха в любовта, ако има някое общуване на духа, ако има някое милосърдие и състрадание, -

<br><b>[2:2]</b>&nbsp; направете пълна радостта ми: имайте едни мисли, като имате една и съща любов, и бъдете единодушни и единомислени;

<br><b>[2:3]</b>&nbsp; нищо не вършете от обич към препирня или от пустословие, но от смиреномъдрие смятайте един другиго за по-горен от себе си.

<br><b>[2:4]</b>&nbsp; Не се грижете всеки само за себе си, но и за другите.

<br><b>[2:5]</b>&nbsp; Понеже вие трябва да имате същите мисли, каквито е имал Иисус Христос,

<br><b>[2:6]</b>&nbsp; Който, бидейки в образ Божий, не счете за похищение да бъде равен Богу;

<br><b>[2:7]</b>&nbsp; но понизи Себе Си, като прие образ на раб и се уподоби на човеци; и по вид се оказа като човек,

<br><b>[2:8]</b>&nbsp; смири Себе Си, бидейки послушен дори до смърт, и то смърт кръстна.

<br><b>[2:9]</b>&nbsp; Затова и Бог Го високо въздигна и Му даде име, което е по-горе от всяко име,

<br><b>[2:10]</b>&nbsp; та в името на Иисуса да преклони колене всичко небесно, земно и подземно,

<br><b>[2:11]</b>&nbsp; и всеки език да изповяда, че Иисус Христос е Господ, за слава на Бога Отца.

<br><b>[2:12]</b>&nbsp; Тъй щото, възлюбени мои, както винаги сте послушни, не само в мое присъствие, но много повече сега, когато отсъствувам, със страх и трепет вършете вашето спасение,

<br><b>[2:13]</b>&nbsp; защото Бог е, Който ви прави и да искате, и да действувате според благата Му воля.

<br><b>[2:14]</b>&nbsp; Всичко вършете без ропот и съмнение,

<br><b>[2:15]</b>&nbsp; за да бъдете безукорни и чисти, непорочни чеда Божии посред опърничав и развратен род, посред който сияете като светила в света,

<br><b>[2:16]</b>&nbsp; имайки в себе си словото на живота, за моя похвала в деня Христов, че не напразно тичах и не напразно се трудих.

<br><b>[2:17]</b>&nbsp; Но, ако и да се жертвувам за жертвата и за служението на вярата ви, аз се радвам и сърадвам всинца ви;

<br><b>[2:18]</b>&nbsp; тъй също и вие се радвайте и ме сърадвайте.

<br><b>[2:19]</b>&nbsp; А надявам се в Господа Иисуса наскоро да пратя при вас Тимотея, та и аз, като узная как сте, да се утеша духом.

<br><b>[2:20]</b>&nbsp; Понеже нямам никого равно усърден, който толкова искрено да се грижи за вас,

<br><b>[2:21]</b>&nbsp; защото всички търсят своето, а не Иисус Христовото;

<br><b>[2:22]</b>&nbsp; а неговата опитност вие знаете: той, като син към баща, заедно с мене слугува при благовествуването.

<br><b>[2:23]</b>&nbsp; Него, прочее, надявам се да изпратя веднага, щом узная, какво ще стане с мене;

<br><b>[2:24]</b>&nbsp; и уверен съм в Господа, че и сам скоро ще дойда при вас.

<br><b>[2:25]</b>&nbsp; Счетох обаче за нужно да изпратя при вас брата Епафродита, мой сътрудник и съратник, а ваш пратеник и услужник в нуждите ми,

<br><b>[2:26]</b>&nbsp; понеже той копнееше да види всинца ви и дълбоко скърбеше, задето сте чули, че беше болен.

<br><b>[2:27]</b>&nbsp; Защото той боледува до умиране; но Бог го помилува, и не само него, но и мене, за да ми се не прибави скръб върху скръб.

<br><b>[2:28]</b>&nbsp; Поради това изпратих го по-скоро, та, като го видите пак, да се зарадвате, и аз да бъда по-малко наскърбен.

<br><b>[2:29]</b>&nbsp; Приемете го, прочее, в Господа с всяка радост, и такива имайте на почет,

<br><b>[2:30]</b>&nbsp; понеже за Христовото дело той беше почти на умиране, като презря живота си, за да допълни недостига на вашето към мене служение.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
3
</font> </b></td> </tr> </table></center>
<br><b>[3:1]</b>&nbsp; Прочее, братя мои, радвайте се в Господа. Едно и също да ви пиша, за мене не е тежко, а за вас то е назидателно.

<br><b>[3:2]</b>&nbsp; Пазете се от псетата, пазете се от злите работници, пазете се от лъжеобрязване,

<br><b>[3:3]</b>&nbsp; защото истинското обрязване сме ние, които духом служим Богу и се хвалим с Христа Иисуса, и не на плътта се уповаваме,

<br><b>[3:4]</b>&nbsp; макар че аз мога да се уповавам и на плътта. Ако някой друг мисли да се уповава на плътта, то още повече аз,

<br><b>[3:5]</b>&nbsp; обрязаният в осмия ден, от Израилев род, от Вениаминово коляно, евреин от евреите, по закон - фарисеин,

<br><b>[3:6]</b>&nbsp; по ревност - гонител на Божията църква, по правдата на закона - непорочен.

<br><b>[3:7]</b>&nbsp; Но това, що беше за мене придобивка, поради Христа счетох го за вреда.

<br><b>[3:8]</b>&nbsp; Па смятам, че и всичко е вреда, поради превъзходството на познаването Христа Иисуса, моя Господ, заради Когото от всичко се отрекох, и всичко считам за смет, за да придобия Христа,

<br><b>[3:9]</b>&nbsp; и да се намеря в Него, имайки не своя от закона праведност, а придобивана чрез вяра в Христа, сиреч праведност от Бога чрез вяра;

<br><b>[3:10]</b>&nbsp; за да позная Него, и силата на възкресението Му, и участието в страданията Му, като се уподобявам на Него в смъртта Му,

<br><b>[3:11]</b>&nbsp; та дано някак достигне възкресението на мъртвите.

<br><b>[3:12]</b>&nbsp; Казвам тъй, не защото вече достигнах, или че се усъвършенствувах, но се стремя, дано постигна това, за което бях застигнат от Христа Иисуса.

<br><b>[3:13]</b>&nbsp; Братя, аз не мисля за себе си, че съм постигнал това; но едно само правя: като забравям, що е зад мене, и като се силно стремя към това, що е пред мене,

<br><b>[3:14]</b>&nbsp; тичам към целта - към наградата на горното от Бога призвание в Христа Иисуса.

<br><b>[3:15]</b>&nbsp; Които, прочее, сме съвършени, това да мислим; ако ли за нещо инак мислите, Бог и него ще ви разкрие.

<br><b>[3:16]</b>&nbsp; Но по това, до което достигнахме, нека бъдем единомислени и да следваме същото правило.

<br><b>[3:17]</b>&nbsp; Подражавайте, братя, на мене и гледайте ония, които постъпват по образец, какъвто имате в нас.

<br><b>[3:18]</b>&nbsp; Понеже мнозина, за които ви съм често говорил, а сега дори със сълзи говоря, постъпват като врагове на кръста Христов;

<br><b>[3:19]</b>&nbsp; техният край е погибел, техният бог - коремът, а славата - в срама им; те мислят за земното.

<br><b>[3:20]</b>&nbsp; А нашето живелище е на небесата, отдето очакваме и Спасителя, Господа нашего Иисуса Христа,

<br><b>[3:21]</b>&nbsp; Който ще преобрази унизеното наше тяло тъй, че то да стане подобно на Неговото славно тяло, със силата, чрез която Той може и да покорява на Себе Си всичко.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
4
</font> </b></td> </tr> </table></center>
<br><b>[4:1]</b>&nbsp; И тъй, възлюбени и многожелани мои - братя, моя радост и венец, стойте твърдо в Господа, възлюбени.

<br><b>[4:2]</b>&nbsp; Моля Еводия, моля и Синтихия да имат единомислие в Господа;

<br><b>[4:3]</b>&nbsp; па моля и тебе, искрени сътруднико, помагай тям, които се подвизаваха в благовестието заедно с мене и с Климента и с другите ми сътрудници, чиито имена се в книгата на живота.

<br><b>[4:4]</b>&nbsp; Радвайте се винаги в Господа, и пак ще кажа: радвайте се.

<br><b>[4:5]</b>&nbsp; Вашата кротост да бъде известна на всички човеци. Господ е близо.

<br><b>[4:6]</b>&nbsp; Не се грижете за нищо, но във всичко чрез молитва и моление с благодарност откривайте пред Бога своите просби, -

<br><b>[4:7]</b>&nbsp; и Божият мир, който надвишава всеки ум, ще запази вашите сърца и мисли в Христа Иисуса.

<br><b>[4:8]</b>&nbsp; Прочее, братя мои, за това, що е истинно, що е честно, що е справедливо, що е чисто, що е любезно, що е достославно, за това, що е добродетел, що е похвала, - само за него мислете.

<br><b>[4:9]</b>&nbsp; Което научихте, приехте, чухте и видяхте в мене, това вършете, - и Бог на мира ще бъде с вас.

<br><b>[4:10]</b>&nbsp; Аз твърде много се зарадвах в Господа, задето вече отново почнахте да се грижите за мене; вие и по-преди се грижехте за мене, ала нямахте сгодно време.

<br><b>[4:11]</b>&nbsp; Казвам това, не защото се нуждая, понеже се научих да се задоволявам с каквото имам:

<br><b>[4:12]</b>&nbsp; знам да живея и в оскъдност, знам да живея и в изобилие; научен съм на всичко и всякак, и сит да бъда и глад да търпя, и в обилие да бъда и в лишение.

<br><b>[4:13]</b>&nbsp; Всичко мога чрез Иисуса Христа, Който ме укрепява.

<br><b>[4:14]</b>&nbsp; При все това добре сторихте, като взехте участие в моята скръб.

<br><b>[4:15]</b>&nbsp; А знаете и вие, филипяни, че в начало на благовестието, когато излязох из Македония, нямаше нито една църква, която да ми даде, или от която да приема нещо, освен вас еднички;

<br><b>[4:16]</b>&nbsp; защото и в Солун, и веднъж, и дваж ми пращахте за нуждите ми.

<br><b>[4:17]</b>&nbsp; Казвам това, не че искам да ми давате, но търся плода, който се умножава във ваша полза.

<br><b>[4:18]</b>&nbsp; Получих всичко и имам излишно; преизпълних се с блага, като приех пратения от вас по Епафродита дар, който е мирис благоуханен, жертва приятна, благоугодна Богу.

<br><b>[4:19]</b>&nbsp; Бог мой, по Своето богатство, да запълни всяка ваша нужда, за слава чрез Христа Иисуса.

<br><b>[4:20]</b>&nbsp; А на Бога, нашия Отец, слава вовеки веков. Амин.

<br><b>[4:21]</b>&nbsp; Поздравете всеки светия в Христа Иисуса. Поздравяват ви братята, които са с мене.

<br><b>[4:22]</b>&nbsp; Поздравяват ви всички светии, а особено които са от кесаревия дом.

<br><b>[4:23]</b>&nbsp; Благодатта на Господа нашего Иисуса Христа да бъде с всички вас. Амин.

</font><br><br></td></tr></table></div></body>
<!-- Mirrored from dveri.bg/bible/newtest.bg/18.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
</html>