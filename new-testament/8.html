<HTML>
<!-- Mirrored from dveri.bg/bible/newtest.bg/8.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
<!-- Added by HTTrack --><meta http-equiv="content-type" content="text/html;charset=Windows-1251" /><!-- /Added by HTTrack -->
<HEAD><TITLE>Второ съборно послание на св. ап. Петра</TITLE>
<META http-equiv=Content-Type content="text/html; charset=windows-1251">
<META content="k.s." name=GENERATOR></HEAD>
<body bgcolor="#FFFFFF">
<p align="center">
<div align="center">
  <table width="633" border="0">
    <tr> 
      <td> <font face="Verdana, Arial, Helvetica, sans-serif" size="4"><b><center>ВТОРО СЪБОРНО ПОСЛАНИЕ НА СВЕТИ АПОСТОЛ ПЕТРА
</center></b><br>
<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
1
</font> </b></td> </tr> </table></center>
<br><b>[1:1]</b>&nbsp; Симон Петър, раб и апостол Иисус Христов, до ония, на които чрез правдата на Бога нашего и Спасителя Иисуса Христа се падна да получат с нас еднаква по стойност вяра:

<br><b>[1:2]</b>&nbsp; благодат вам и мир да изобилва в познаване Бога и Христа Иисуса, нашия Господ.

<br><b>[1:3]</b>&nbsp; Понеже божествената Негова сила ни е подарила всичко потребно за живот и благочестие, чрез познаване Оногова, Който ни е призвал със Своята слава и съвършенство,

<br><b>[1:4]</b>&nbsp; чрез които ни са дарувани твърде големите и драгоценни обещания, та чрез тях да станете участници в божественото естество, като отбегнете световното разтление от похоти, -

<br><b>[1:5]</b>&nbsp; затова, като положите всяко старание, привнесете към вярата си добродетел, към добродетелта знание,

<br><b>[1:6]</b>&nbsp; към знанието въздържание, към въздържанието търпение, към търпението благочестие,

<br><b>[1:7]</b>&nbsp; към благочестието братолюбие, към братолюбието любов.

<br><b>[1:8]</b>&nbsp; Защото, ако тия добродетели ги има у вас и се умножават, те не ще ви оставят празни, нито безплодни в познаването Господа нашего Иисуса Христа.

<br><b>[1:9]</b>&nbsp; А у когото ги няма, той е сляп, късоглед и забравил, че се е очистил от прежните си грехове.

<br><b>[1:10]</b>&nbsp; Затова, братя, още повече залягайте да уякчите вашето звание и избор: това като вършите, никога няма да погрешите,

<br><b>[1:11]</b>&nbsp; защото тъй ще ви се даде свободен вход във вечното царство на Господа нашего и Спасителя Иисуса Христа.

<br><b>[1:12]</b>&nbsp; Заради това ще имам грижа да ви напомням винаги тия работи, макар и да ги знаете, и да сте утвърдени в истината, що е сега пред вас.

<br><b>[1:13]</b>&nbsp; Па и за справедливо считам, докле съм в тая телесна хижа, да ви подбуждам с напомняне,

<br><b>[1:14]</b>&nbsp; знаейки, че скоро ще оставя моята хижа, както и Господ наш Иисус Христос ми яви.

<br><b>[1:15]</b>&nbsp; Ще се постарая, обаче, щото вие и след смъртта ми всякога да си припомняте това.

<br><b>[1:16]</b>&nbsp; Защото ние ви явихме силата и пришествието на Господа нашего Иисуса Христа, не като следвахме хитро измислени басни, а като станахме очевидци на Неговото величие.

<br><b>[1:17]</b>&nbsp; Защото Той прие от Бога Отца чест и слава, когато от великолепната слава дойде към Него такъв глас: "Този е Моят възлюбен Син, в Когото е Моето благоволение".

<br><b>[1:18]</b>&nbsp; И тоя глас ние чухме да слиза от небесата, като бяхме с Него на светата планина.

<br><b>[1:19]</b>&nbsp; Освен това имаме по-достоверно нещо - пророческото слово, на което, добре правите, че давате внимание, като на светило, което свети на тъмно място, докле се ден развидели и зорница изгрее в сърцата ви,

<br><b>[1:20]</b>&nbsp; като знаете първом това, че никое пророчество на Писанието не е собствено (на пророка) тълкувание на Божията воля.

<br><b>[1:21]</b>&nbsp; Защото никога по човешка воля не е изречено пророчество, но от Дух Светий просветявани са говорили светите Божии човеци.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
2
</font> </b></td> </tr> </table></center>
<br><b>[2:1]</b>&nbsp; Имало е и лъжепророци между народа, както и между вас ще има лъжеучители, които ще вмъкнат пагубни ереси и, като се отричат от Господа, Който ги е изкупил, ще навлекат върху си скорошна погибел.

<br><b>[2:2]</b>&nbsp; И мнозина ще последват тяхното разпътство, и поради тях пътят на истината ще бъде похулен.

<br><b>[2:3]</b>&nbsp; И, подбуждани от користолюбие, ще ви мамят с лъстиви думи; тяхното осъждане отдавна е готово, и тяхната погибел не дреме.

<br><b>[2:4]</b>&nbsp; Защото, ако Бог не пощади съгрешилите ангели, но като ги сгромоляса в ада и свърза с вериги на мрака, предаде ги да бъдат пазени за съд,

<br><b>[2:5]</b>&nbsp; и ако не пощади първия свят, но, когато нанесе потоп върху света на нечестивите, запази осмочленната челяд на Ноя, проповедника на правдата,

<br><b>[2:6]</b>&nbsp; и ако градовете Содомски и Гоморски осъди на разорение и превърна на пепел, та ги постави за пример на бъдещите нечестивци,

<br><b>[2:7]</b>&nbsp; а избави праведния Лот, който се измъчваше от разпътното поведение на беззаконниците

<br><b>[2:8]</b>&nbsp; (защото тоя праведник, като живееше между тях, всекидневно измъчваше праведната си душа поради беззаконните дела, които гледаше и слушаше), -

<br><b>[2:9]</b>&nbsp; то Господ знае, как да избавя благочестивите от напасти, а неправедниците да държи в мъки за съдния ден,

<br><b>[2:10]</b>&nbsp; а най-вече ония, които вървят подир плътта в нейните гнусни похоти, презират началниците, дръзки са, надменни и не се страхуват да хулят властта,

<br><b>[2:11]</b>&nbsp; когато и Ангелите, които са по-горни от тях по крепост и сила, не произнасят хулна присъда против тях пред Господа.

<br><b>[2:12]</b>&nbsp; А те, като безсловесни по природа животни, родени, за да бъдат ловени и изтребвани, хулейки това, що не разбират, в своето разтление ще погинат,

<br><b>[2:13]</b>&nbsp; като получат заплата за неправда. Те смятат за наслада всекидневния разкош; те са сквернители и безсрамници, наслаждават се със своите измами, гощавайки се с вас;

<br><b>[2:14]</b>&nbsp; те имат очи пълни с прелюбодеяние и непрестанен грях, прелъстяват неукрепналите души; сърцето им навикнало на користолюбие: те са чеда на проклятие;

<br><b>[2:15]</b>&nbsp; те оставиха правия път и се заблудиха, като тръгнаха по стъпките на Восоровия син Валаама, който обикна неправедна заплата,

<br><b>[2:16]</b>&nbsp; но биде изобличен за беззаконието си: безсловесната подяремница проговори с човешки глас и възпря безумието на пророка.

<br><b>[2:17]</b>&nbsp; Те са безводни извори, облаци и мъгли, от буря разнасяни: за тях е запазен мракът на тъмнината вовеки.

<br><b>[2:18]</b>&nbsp; Защото, като говорят надути празни думи, прелъстят в плътски похоти и разпътство ония, които напълно са се отдръпнали от живеещите в заблуда.

<br><b>[2:19]</b>&nbsp; Обещават им свобода, когато те сами са роби на развалата, защото от когото някой бъде победен, от него бива и поробен.

<br><b>[2:20]</b>&nbsp; Защото, след като са избягнали световните скверности чрез познаване Господа и Спасителя нашего Иисуса Христа, ако пак се заплетат в тях и бъдат победени, то за такива последното състояние бива по-лошо от първото.

<br><b>[2:21]</b>&nbsp; За тях би било по-добре, да не бяха познали пътя на правдата, отколкото, след като са го познали, да се върнат назад от предадената тям свята заповед.

<br><b>[2:22]</b>&nbsp; С тях се е случило, според истинската пословица: "псето се върна на своята бълвотина", и: "изкъпаната свиня - в тинната кал".


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
3
</font> </b></td> </tr> </table></center>
<br><b>[3:1]</b>&nbsp; Това е вече второ послание, що ви пиша, възлюбени; в тия две послания с напомняне пробуждам вашия чист разум,

<br><b>[3:2]</b>&nbsp; за да си спомните думите, изпреди казани от светите пророци, и заповедта на Господа и Спасителя, предадена от вашите апостоли;

<br><b>[3:3]</b>&nbsp; най-първо знайте това, че в последните дни ще се явят подигравачи, които вървят по своите си похоти

<br><b>[3:4]</b>&nbsp; и казват: де е обещанието за Неговото пришествие? Защото, откак бащите ни починаха, всичко си стои тъй, както от начало на творението.

<br><b>[3:5]</b>&nbsp; Защото тия, които това искат, умишлено забравят, че небесата и земята открай бяха съставени от вода и чрез вода със силата на Божието слово,

<br><b>[3:6]</b>&nbsp; поради което тогавашният свят, потопен от вода, загина.

<br><b>[3:7]</b>&nbsp; А сегашните небеса и земята, съхранявани от същото слово, пазят се за огъня в деня на съда и погибелта на нечестивите човеци.

<br><b>[3:8]</b>&nbsp; Едничко това да не отбягва от вниманието ви, възлюбени, че за Господа един ден е като хиляда години, и хиляда години - като един ден.

<br><b>[3:9]</b>&nbsp; Господ не се бави да изпълни обещанието Си, както някои смятат това за бавене; но дълго време ни търпи, понеже не желае да погинат някои, а всички да се обърнат към покаяние.

<br><b>[3:10]</b>&nbsp; И ще дойде денят Господен, както крадец идва нощем; тогава небесата с шум ще преминат, стихиите ще пламнат и ще се разрушат, а земята и всички неща по нея ще изгорят.

<br><b>[3:11]</b>&nbsp; И тъй, понеже всичко това ще се разруши, какви трябва да бъдете в свят живот и благочестие вие,

<br><b>[3:12]</b>&nbsp; които очаквате и желаете скорото дохождане на Божия ден, за който пламналите небеса ще се разрушат, и разгорелите се стихии ще се стопят?

<br><b>[3:13]</b>&nbsp; Но ние, според обещанието Му, очакваме ново небе и нова земя, на които обитава правда.

<br><b>[3:14]</b>&nbsp; Затуй, възлюбени, като очаквате това, постарайте се да се намерите пред Него в мир, неосквернени и непорочни;

<br><b>[3:15]</b>&nbsp; и дълготърпението на Господа нашего считайте за спасение, както и възлюбеният наш брат Павел ви писа според дадената му мъдрост,

<br><b>[3:16]</b>&nbsp; както той говори за това и във всички послания, дето има някои места мъчни за разбиране, които невежи и неукрепнали изопачават, както и другите Писания, за своя си погибел.

<br><b>[3:17]</b>&nbsp; Вие, прочее, възлюбени, като знаете това от по-рано, пазете се, да не би, увлечени от заблуждението на беззаконниците, да отпаднете от твърдостта си,

<br><b>[3:18]</b>&nbsp; но растете в благодат и познаване на Господа нашего и Спасителя Иисуса Христа. Нему слава и сега и в ден вечний. Амин.

</font><br><br></td></tr></table></div></body>
<!-- Mirrored from dveri.bg/bible/newtest.bg/8.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
</html>