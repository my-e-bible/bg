<HTML>
<!-- Mirrored from dveri.bg/bible/oldtest.bg/25.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
<!-- Added by HTTrack --><meta http-equiv="content-type" content="text/html;charset=Windows-1251" /><!-- /Added by HTTrack -->
<HEAD><TITLE>Книга Песен на Песните</TITLE>
<META http-equiv=Content-Type content="text/html; charset=windows-1251">
<META content="k.s." name=GENERATOR></HEAD>
<body bgcolor="#FFFFFF">
<p align="center">&nbsp; 
<div align="center">
  <table width="633" border="0">
    <tr> 
      <td> <font face="Verdana, Arial, Helvetica, sans-serif" size="4"><b><center>КНИГА ПЕСЕН на ПЕСНИТЕ, от СОЛОМОНА
</center></b><br>
<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
1
</font> </b></td> </tr> </table></center>
<br><b>[1:1]</b>&nbsp; Възлюбената. Нека ме целува той с целувки на устата си! Защото неговите милувки са по-добри от вино.

<br><b>[1:2]</b>&nbsp; От благоуханието на твоите мазила името ти е като разлято миро; затова те обичат момите.

<br><b>[1:3]</b>&nbsp; Влечи ме, ще се затечем подире ти; - царят ме въведе в чертозите си, - ще се възхищаваме и ще се радваме с тебе, ще хвалим твоите милувки повече от вино. Заслужено те обичат!

<br><b>[1:4]</b>&nbsp; Дъщери иерусалимски! черна съм, но съм хубава като шатри кидарски, като Соломонови завеси.

<br><b>[1:5]</b>&nbsp; Не гледайте ме, че съм мургава, защото слънцето ме е ожурило: майчините ми синове ми се разсърдиха, туриха ме лозята да пазя - моето собствено лозе не запазих.

<br><b>[1:6]</b>&nbsp; Кажи ми ти, когото обича душата ми: де пасеш? де пладнуваш? Защо да съм като скитница край стадата на твоите другари?

<br><b>[1:7]</b>&nbsp; Хор. Ако не знаеш това, о, най-хубава между жените, то върви си подир овците и си паси яретата покрай пастирските шатри.

<br><b>[1:8]</b>&nbsp; Възлюбеният. Оприличил съм те на моята кобилка във фараоновата колесница, моя любезна!

<br><b>[1:9]</b>&nbsp; Прекрасни са твоите ланити под висулките, твоята шия - с огърлиците;

<br><b>[1:10]</b>&nbsp; ще ти направим златни висулки със сребърни титрейки.

<br><b>[1:11]</b>&nbsp; Възлюбената. Докле царят беше на трапезата, моят народ издаваше благоуханието си.

<br><b>[1:12]</b>&nbsp; Смирнова китка е моят възлюбен: стои на гърдите ми.

<br><b>[1:13]</b>&nbsp; Моят възлюбен ми е като кипрова китка в Енгедските лозя.

<br><b>[1:14]</b>&nbsp; Възлюбеният. О, хубава си, мила моя, хубава си! имаш очи гълъбови.

<br><b>[1:15]</b>&nbsp; Възлюбената. О, хубав си, мой мили, и любезен! И леглото ни е - зеленина.

<br><b>[1:16]</b>&nbsp; Възлюбеният. Покривите на къщите ни са кедри, потоните ни - кипариси.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
2
</font> </b></td> </tr> </table></center>
<br><b>[2:1]</b>&nbsp; Възлюбената. Аз съм саронски нарцис, долински крин!

<br><b>[2:2]</b>&nbsp; Възлюбеният. Каквото е крин между тръне, това е моята възлюбена между момите.

<br><b>[2:3]</b>&nbsp; Възлюбената. Каквото е ябълка между горски дървета, това е моят възлюбен между момците. Под сянката й обичам да седя, и плодовете й са сладки за гърлото ми.

<br><b>[2:4]</b>&nbsp; Той ме въведе в къщата за пируване, и знамето му над мене беше любов.

<br><b>[2:5]</b>&nbsp; Подкрепете ме с вино, освежете ме с ябълки, защото изнемогвам от любов.

<br><b>[2:6]</b>&nbsp; Лявата му ръка ми е под главата, а дясната ме прегръща.

<br><b>[2:7]</b>&nbsp; Възлюбеният. Заклевам ви, дъщери иерусалимски, в сърните и в полските кошути: недейте буди и тревожи възлюбената, докле й е воля.

<br><b>[2:8]</b>&nbsp; Възлюбената. Гласът на моя възлюбен! ето, иде, припка по планините, скача по могилите.

<br><b>[2:9]</b>&nbsp; Моят възлюбен прилича на сърна, или на млад елен. Ето, стои зад стената ни, поглежда през прозореца, наднича през решетката.

<br><b>[2:10]</b>&nbsp; Моят възлюбен ми заговори: "стани, моя мила, моя хубавице, излез!

<br><b>[2:11]</b>&nbsp; Ето, зимата се вече мина, дъждът преваля, престана;

<br><b>[2:12]</b>&nbsp; цветя се показаха по земята; настана време за песни, и гласът на гургулицата се чува в страната ни;

<br><b>[2:13]</b>&nbsp; смоковниците разтвориха пъпките си, и цъфналите лози в лозята издават благоухание. Стани, моя мила, хубавице моя, излез!

<br><b>[2:14]</b>&nbsp; Гълъбице моя в скални проломи, под каменни заклони! покажи ми лицето си, дай ми да чуя гласа ти, защото гласът ти е сладък, и лицето ти приятно.

<br><b>[2:15]</b>&nbsp; Ловете ни лисиците, лисичетата, които повреждат лозята, а лозята ни са цъфнали."

<br><b>[2:16]</b>&nbsp; Моят възлюбен принадлежи на мене, аз пък - нему; той пасе между кринове.

<br><b>[2:17]</b>&nbsp; Докле денят лъха прохлада, и бягат сенките, върни се, мой мили, и бъди като сърна или като млад елен, по планински скали.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
3
</font> </b></td> </tr> </table></center>
<br><b>[3:1]</b>&nbsp; Нощес на леглото си търсих оногова, когото обича душата ми, търсих го и го не намерих.

<br><b>[3:2]</b>&nbsp; Но аз ще стана, ще тръгна по града, по улици и стъгди, и ще търся тогова, когото душата ми люби; търсих го и го не намерих.

<br><b>[3:3]</b>&nbsp; Срещнаха ме стражари, които обикалят града; не видяхте ли - попитах ги оногова, когото обича душата ми?

<br><b>[3:4]</b>&nbsp; Но, щом ги отминах, намерих оногова, когото обича душата ми, хванах се за него и го не пуснах, докле го не заведох в къщата на майка си и в спалните на родителката си.

<br><b>[3:5]</b>&nbsp; Възлюбеният. Заклевам ви, дъщери иерусалимски, в сърните и полските кошути: недейте буди и тревожи възлюбената, докле й е воля.

<br><b>[3:6]</b>&nbsp; Хор. Коя е тая, която възлиза от пустинята като димен стълб, накадена със смирна и тамян и с всякакви мироварски прахове?

<br><b>[3:7]</b>&nbsp; Ето неговият одър - на Соломона: около му шейсет души юнаци, Израилеви юнаци.

<br><b>[3:8]</b>&nbsp; Всички държат по меч и са опитни на бой; всеки си има меч на бедрата поради нощния страх.

<br><b>[3:9]</b>&nbsp; Носилка си е направил цар Соломон от ливанско дърво;

<br><b>[3:10]</b>&nbsp; стълбците й е направил от сребро, облегалата й от злато, седалото й от пурпурен плат; извътре са я присърце украсили дъщерите иерусалимски.

<br><b>[3:11]</b>&nbsp; Излезте, дъщери сионски, и погледайте цар Соломона с венеца, с който го е увенчала майка му в деня на сватбата му, в радостния за сърцето му ден.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
4
</font> </b></td> </tr> </table></center>
<br><b>[4:1]</b>&nbsp; Възлюбеният. О, хубава си, моя мила, хубава си! очите ти са гълъбови под твоите къдри; косата ти е като стадо кози, кога слизат от Галаадската планина;

<br><b>[4:2]</b>&nbsp; зъбите ти - като стадо остригани овци, кога излизат из къпалня, от които всяка има две агънца, и ялова няма помежду им;

<br><b>[4:3]</b>&nbsp; устните ти - като алена панделка, и устата ти са сладкодумни; твоите ланити под къдрите твои са като половинки нарови;

<br><b>[4:4]</b>&nbsp; шията ти - като Давидова кула, направена за оръжие: на нея висят хиляди щитове - все щитове на юнаци;

<br><b>[4:5]</b>&nbsp; двете твои ненки са като близначета от млада сърна, които пасат между кринове.

<br><b>[4:6]</b>&nbsp; Докле денят лъха прохлада, и бягат сенките, ще ида на смирнова планина и на тамянова могила.

<br><b>[4:7]</b>&nbsp; Цяла си хубава, моя мила, и петно няма на тебе!

<br><b>[4:8]</b>&nbsp; Слез с мене от Ливан, невесто, слез с мене от Ливан! бързай от връх Амана, от връх Семир и Ермон, от лъвски леговища, от леопардови планини!

<br><b>[4:9]</b>&nbsp; Ти плени сърцето ми, сестрице невесто! плени сърцето ми с един поглед на очите си, само с огърлието на шията си.

<br><b>[4:10]</b>&nbsp; О, как са сладки твоите милувки, сестрице невесто! По-сладки от вино са твоите милувки, и благоуханието на твоите мазила е по-приятно от всички аромати.

<br><b>[4:11]</b>&nbsp; Из устата ти капе вощен мед, невесто, мед и мляко под езика ти, и благоуханието на дрехите ти е като благоухание ливанско!

<br><b>[4:12]</b>&nbsp; Затворена градина е моята сестрица невеста, заключен кладенец, запечатан извор;

<br><b>[4:13]</b>&nbsp; твоите разсадници са градина с нарове, с най-хубави плодове, кипери с нарди,

<br><b>[4:14]</b>&nbsp; нард и шафран, тръстика и дърчин с всякакви благовонни дървета, смирна и алой с всякакви най-хубави аромати;

<br><b>[4:15]</b>&nbsp; ти си градински извор, кладенец от жива вода, изтичаща от Ливан.

<br><b>[4:16]</b>&nbsp; Възлюбената. Дигни се, ветре, от север, завей и ти, ветре, от юг и повей над градината ми, и ще се разлеят ароматите й! Нека дойде моят възлюбен в градината си и да вкуси сладките й плодове.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
5
</font> </b></td> </tr> </table></center>
<br><b>[5:1]</b>&nbsp; Възлюбеният. Дойдох в градината си, сестрице невесто, обрах си смирната с моите аромати, ядох си медените пити с моя мед, пих си виното с моето мляко. Яжте, другари, пийте, драги, и се насищайте!

<br><b>[5:2]</b>&nbsp; Възлюбената. Заспала съм, но сърцето ми е будно; ето, гласът на моя възлюбен, който чука: отвори ми, сестро, моя мила, моя гълъбице, моя съвършена! защото главата ми е цяла с роса покрита, и къдрите ми - с нощна влага.

<br><b>[5:3]</b>&nbsp; Съблякла съм хитона си, пак ли да го обличам? Умила съм нозете си, как да ги калям?

<br><b>[5:4]</b>&nbsp; Моят възлюбен протегна ръка през пролуката, и сърцето ми се развълнува от него.

<br><b>[5:5]</b>&nbsp; Станах да отворя на моя възлюбен; от ръцете ми капеше смирна, от пръстите ми капеше благоуханна смирна върху дръжката на ключалката.

<br><b>[5:6]</b>&nbsp; Отворих на моя възлюбен, а моят възлюбен беше си отишъл. Душата ми примря, докле той говореше; търсих го, но го не намерих; виках го, но ми се не обаждаше.

<br><b>[5:7]</b>&nbsp; Срещнаха ме стражарите, които обикалят града, набиха ме, израниха ме; снеха ми булото тия, които пазеха стените.

<br><b>[5:8]</b>&nbsp; Заклевам ви, дъщери иерусалимски! Ако срещнете моя възлюбен, да му кажете, че изнемогвам от любов.

<br><b>[5:9]</b>&nbsp; Хор. С какво е твоят възлюбен по-добър от другите възлюбени, о, най-хубава между жените? С какво твоят възлюбен е по-добър от другите, че ни тъй заклеваш?

<br><b>[5:10]</b>&nbsp; Възлюбената. Моят възлюбен е бял и румен, личен между десет хиляди други;

<br><b>[5:11]</b>&nbsp; главата му - чисто злато; къдрите му - вълнисти, черни като врана;

<br><b>[5:12]</b>&nbsp; очите му - като гълъби край водни потоци, къпещи се в мляко, седещи в доволство;

<br><b>[5:13]</b>&nbsp; бузите му - ароматен цветник, лехи с благовонни билки; устните му - крин, от който капе чиста смирна;

<br><b>[5:14]</b>&nbsp; ръцете му - златни валяци, обсипани с топази; коремът му - като изваяние от слонова кост, обложено със сапфири;

<br><b>[5:15]</b>&nbsp; нозете му - мраморни стълбове, поставени върху златни подножки; изглед има като Ливан, величествен е като кедър;

<br><b>[5:16]</b>&nbsp; устата му - сладост, и цял той е прелест. Ето кой е моят възлюбен, и ето кой е другарят ми, дъщери иерусалимски.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
6
</font> </b></td> </tr> </table></center>
<br><b>[6:1]</b>&nbsp; Хор. отиде твоят възлюбен, о, най-хубава между жените? Накъде свърна твоят възлюбен? ние ще го потърсим с тебе.

<br><b>[6:2]</b>&nbsp; Възлюбената. Моят възлюбен отиде в градината си, в ароматните цветници, за да пасе в градините и да бере кринове.

<br><b>[6:3]</b>&nbsp; Аз принадлежа на моя възлюбен, а моят възлюбен - на мене; той пасе между криновете.

<br><b>[6:4]</b>&nbsp; Възлюбеният. Хубава си, моя мила, като Тирца, прелестна като Иерусалим, страшна като войнство със знамена.

<br><b>[6:5]</b>&nbsp; Отвърни очите си от мене, защото ме вълнуват.

<br><b>[6:6]</b>&nbsp; Косата ти е като стадо кози, кога слизат от Галаад; зъбите ти като стадо овци, кога излизат из къпалня, от които всяка с по две агънца, и ялова помежду им няма;

<br><b>[6:7]</b>&nbsp; твоите ланити под къдрите ти са като две половинки нарови.

<br><b>[6:8]</b>&nbsp; Има шейсет царици, осемдесет наложници и безброй моми,

<br><b>[6:9]</b>&nbsp; но едничка е тя, гълъбицата ми, съвършената ми; едничка е тя на майка си, белязана у родителката си. Видяха я момите, и я възвеличиха, видяха я царици и наложници, и я възхвалиха:

<br><b>[6:10]</b>&nbsp; "Коя е тая, що блещи като зора, хубава като месечина, светла като слънце, страшна като войнство със знамена?"

<br><b>[6:11]</b>&nbsp; Слязох в ореховата градина да погледам зелената долина, да видя, развила ли се е лозата, цъфнали ли са наровете?

<br><b>[6:12]</b>&nbsp; Не зная, как душата ме влечеше към колесниците на големците от моя народ.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
7
</font> </b></td> </tr> </table></center>
<br><b>[7:1]</b>&nbsp; Хор. Обърни се, обърни се, Суламито, обърни се, обърни се, да те погледаме! - Възлюбеният. Какво ще гледате на Суламита като на хоро манаимско?

<br><b>[7:2]</b>&nbsp; Хор. О, как са хубави нозете ти в сандали, дъще именита! Облите ти бедра са като огърлие, работено от ръце на изкусен художник;

<br><b>[7:3]</b>&nbsp; коремът ти е като кръгло блюдо, в което ароматното вино се не свършва; утробата ти - купен пшеница, обиколен с кринове;

<br><b>[7:4]</b>&nbsp; двете твои ненки - като две яренца, сърнински близначета;

<br><b>[7:5]</b>&nbsp; шията ти - като стълб от слонова кост; очите ти - Есевонски езерца, при Батрабимски порти; носът ти - ливанска кула, обърната към Дамаск;

<br><b>[7:6]</b>&nbsp; главата ти на тебе - като Кармил; и косата на главата ти - като пурпур; царят е увлечен от твоите къдри.

<br><b>[7:7]</b>&nbsp; Възлюбеният. Колко си хубава, колко си привлекателна моя възлюбена, с твоята миловидност!

<br><b>[7:8]</b>&nbsp; Тази твоя снага прилича на палма, и твоите ненки - на гроздове.

<br><b>[7:9]</b>&nbsp; Помислих си: да се качех на палмата, бих се хванал за клоните й; и твоите ненки биха били вместо гроздове, и мирисът от твоите ноздри - като мирис от ябълка;

<br><b>[7:10]</b>&nbsp; устата ти са като най-добро вино. - Възлюбената. То тече право към другаря ми, подслажда устата на уморени.

<br><b>[7:11]</b>&nbsp; Аз принадлежа на другаря си, и той копнее за мене.

<br><b>[7:12]</b>&nbsp; Дойди, мой мили, да излезем на полето, да поживеем в селата;

<br><b>[7:13]</b>&nbsp; утре ще идем на лозята, ще видим, развила ли се е лозата, разтворили ли са се пъпките, цъфнали ли са наровете; там ще те обсипя с милувки.

<br><b>[7:14]</b>&nbsp; Мандрагорите вече благоухаят, и до вратата ни има всякакви най-хубави плодове, нови и стари; запазила съм ги за тебе, мой мили!


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
8
</font> </b></td> </tr> </table></center>
<br><b>[8:1]</b>&nbsp; О, да беше ти мой брат, сукал гърдите на майка ми! Тогава, като те срещнех на улицата, щях да те целувам, и нямаше да ме осъждат.

<br><b>[8:2]</b>&nbsp; Щях да те поведа, щях да те заведа в майчината си къща. Ти щеше да ме учиш, пък аз щях да те поя с ароматно вино, със сок от моите нарове.

<br><b>[8:3]</b>&nbsp; Лявата му ръка е под главата ми, а дясната ме прегръща.

<br><b>[8:4]</b>&nbsp; Възлюбеният. Заклевам ви, дъщери иерусалимски, недейте буди и тревожи възлюбената, докле й е воля.

<br><b>[8:5]</b>&nbsp; Хор. Коя е тая, която възлиза от пустинята, опирайки се на своя възлюбен? - Възлюбеният. Събудих те аз под ябълката: там те е родила майка ти, там те е добила твоята родителка.

<br><b>[8:6]</b>&nbsp; Положи' ме като печат на сърцето си, като пръстен на ръката си, защото любовта е силна като смърт; ревността - люта като преизподня; стрелите й са стрели огнени; тя е пламък много силен.

<br><b>[8:7]</b>&nbsp; Големи води не могат угаси любовта, и реки не ще я залеят. Ако някой дадеше всичкото богатство на своя дом за любов, той би бил отхвърлен с презрение.

<br><b>[8:8]</b>&nbsp; Хор. Имаме сестра, която е още малка: няма още ненки; какво ще правим със сестра си, ако дойдат за нея сватовници?

<br><b>[8:9]</b>&nbsp; Да беше стена, щяхме да съградим върху й дворци от сребро; да беше врата, щяхме да я обложим с кедрови дъски.

<br><b>[8:10]</b>&nbsp; Възлюбената. Аз съм стена и ненки имам като кули; затова ще бъда в очите му като напълно развита.

<br><b>[8:11]</b>&nbsp; Хор. Соломон имаше лозе във Ваал-Хамон; той предаде това лозе на пазачи; всеки беше длъжен да достави за плодовете му хиляда сребърника.

<br><b>[8:12]</b>&nbsp; Възлюбената. А моето лозе си е при мене. Хилядата нека са за тебе, Соломоне, а двеста - за пазачите на плодовете му.

<br><b>[8:13]</b>&nbsp; Възлюбеният. Жителко на градините! Другарите слушат гласа ти; дай и аз да го послушам.

<br><b>[8:14]</b>&nbsp; Възлюбената. Тичай, мой мили, и бъди като сърна, или като млад елен, в благоуханни планини!

</font><br><br></td></tr></table></div></body>
<!-- Mirrored from dveri.bg/bible/oldtest.bg/25.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
</html>