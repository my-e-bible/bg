<HTML>
<!-- Mirrored from dveri.bg/bible/oldtest.bg/31.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
<!-- Added by HTTrack --><meta http-equiv="content-type" content="text/html;charset=Windows-1251" /><!-- /Added by HTTrack -->
<HEAD><TITLE>Послание на Иеремия</TITLE>
<META http-equiv=Content-Type content="text/html; charset=windows-1251">
<META content="k.s." name=GENERATOR></HEAD>
<body bgcolor="#FFFFFF">
<p align="center">&nbsp; 
<div align="center">
  <table width="633" border="0">
    <tr> 
      <td> <font face="Verdana, Arial, Helvetica, sans-serif" size="4"><b><center>ПОСЛАНИЕ НА ИЕРЕМИЯ *
</center></b><i><br><br>* Това послание е преведено от гръцки.</i>
<br>
<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
1
</font> </b></td> </tr> </table></center>
<br><b>[1:1]</b>&nbsp; Препис от посланието, що Иеремия изпрати до ония, които щяха да бъдат отведени пленници във Вавилон от вавилонския цар, за да им извести, каквото му бе заповядано от Бога.

<br><b>[1:2]</b>&nbsp; Заради греховете, с които съгрешихте пред Бога, ще бъдете отведени пленници във Вавилон от Навуходоносора, вавилонски цар.

<br><b>[1:3]</b>&nbsp; Като влезете във Вавилон, вие ще стоите там много години, и дълго време, дори до седем рода, а след това Аз ще ви изведа оттам с мир.

<br><b>[1:4]</b>&nbsp; Сега ще видите във Вавилон богове сребърни, златни и дървени, на рамена носени, които внушават страх на езичниците.

<br><b>[1:5]</b>&nbsp; Пазете се, да не заприличате и вие на другоплеменниците, и страхът пред тях да не обхване и вас. Като видите тълпата отпреде и отзаде им да се покланя пред тях, кажете си в ума: Тебе трябва да се покланяме, Владико!

<br><b>[1:6]</b>&nbsp; Защото Моят Ангел е с вас, и той е защитник на вашите души.

<br><b>[1:7]</b>&nbsp; Езикът на тия богове е издялан от художник, и те сами са обковани със злато и сребро; но те са лъжливи и не могат да говорят.

<br><b>[1:8]</b>&nbsp; И като за девица, която обича украшения, езичниците взимат злато и правят венци върху главите на своите богове.

<br><b>[1:9]</b>&nbsp; Бива и това, че жреците крадат от своите богове златото и среброто и го употребяват за себе си;

<br><b>[1:10]</b>&nbsp; отделят от него и на блудниците под техния покрив; украсяват тия златни, сребърни и дървени богове с дрехи като люде.

<br><b>[1:11]</b>&nbsp; Но те се не избавят от ръжда и молец, макар и да са облечени в пурпурна дреха.

<br><b>[1:12]</b>&nbsp; В капището изтриват от лицето им праха, който по тях е твърде много.

<br><b>[1:13]</b>&nbsp; Ето един, който има и скиптър като човек - съдия на страната, но той не може да умъртви виновния пред него.

<br><b>[1:14]</b>&nbsp; Има меч в дясна ръка и секира, а сам себе си не може защити от войска и разбойници; оттук се познава, че те не са богове; и тъй, не бойте се от тях.

<br><b>[1:15]</b>&nbsp; Защото, както строшен съд става безполезен за човека, тъй и техните богове.

<br><b>[1:16]</b>&nbsp; Откак ги турят в капищата, очите им са пълни с прах от нозете на влизащите.

<br><b>[1:17]</b>&nbsp; И както у оногова, който е оскърбил царя, се затварят входовете на жилището, кога го отвеждат на смърт, тъй техните капища пазят жреците им с врати, брави и завори, за да ги не ограбят разбойници;

<br><b>[1:18]</b>&nbsp; жреците палят за тях свещници, и повече отколкото за себе си, а те ни едного от тях не могат да видят.

<br><b>[1:19]</b>&nbsp; Те са като греда вкъщи; сърцата им, казват, ги ядат червеи земни и сяждат тях сами и дрехата им - а те не усещат.

<br><b>[1:20]</b>&nbsp; Лицата им са черни от кадежа в капищата.

<br><b>[1:21]</b>&nbsp; По тялото им и по главите им кацат прилепи, лястовици и други птици, лазят по тях и котки.

<br><b>[1:22]</b>&nbsp; От това ще разберете, че те не са богове; затова не се бойте от тях.

<br><b>[1:23]</b>&nbsp; Ако някой не очисти от ръжда златото, с което са обковани за украса, те няма да лъщят; и когато са ги изливали, те не са усещали.

<br><b>[1:24]</b>&nbsp; За висока цена са купени, а дух у тях няма.

<br><b>[1:25]</b>&nbsp; Бидейки безноги, биват носени на рамена, като показват с това своята нищожност пред людете; засрамват се и ония, които им служат;

<br><b>[1:26]</b>&nbsp; защото, ако паднат наземи, те сами не могат да станат; също, ако някой ги постави прави, не могат сами да се движат и, ако някой ги наведе, не могат да се изправят; но турят отпреде им дарове, като пред мъртви.

<br><b>[1:27]</b>&nbsp; Жреците продават жертвите им и злоупотребяват с тях; също и жените им солят част от тях и нищо не отделят ни за сиромах, ни за болен.

<br><b>[1:28]</b>&nbsp; До жертвите им се допират жени нечисти и родилки. И тъй, след като узнахте от това, че те не са богове, не бойте се от тях.

<br><b>[1:29]</b>&nbsp; Та как да ги наречем богове? Жени принасят жертви на тия сребърни, златни и дървени богове.

<br><b>[1:30]</b>&nbsp; И в капищата им жреците седят с раздрани дрехи, с обръснати глави и бради и с непокрити глави:

<br><b>[1:31]</b>&nbsp; реват те с писък пред своите богове, както други на помен за умрели.

<br><b>[1:32]</b>&nbsp; Някои от техните дрехи жреците си вземат и обличат с тях жените и децата си.

<br><b>[1:33]</b>&nbsp; Ако изпитват от някого зло или добро, - не могат да отплатят; не могат да поставят цар, ни да го свалят.

<br><b>[1:34]</b>&nbsp; Също ни богатство, ни дори дребна медна монета те не могат да дадат. Ако някой им обещае оброк и го не даде, - не го изискват.

<br><b>[1:35]</b>&nbsp; От смърт човека не избавят, нито слаб от силен отърват;

<br><b>[1:36]</b>&nbsp; на сляп човек зрение не ще възвърнат; на човек в нужда не ще помогнат;

<br><b>[1:37]</b>&nbsp; към вдовица не ще покажат състрадание и на сирак не ще направят добро.

<br><b>[1:38]</b>&nbsp; Тия дървени и обковани със сребро и злато богове са като планински камъни, - и които им служат, ще се посрамят.

<br><b>[1:39]</b>&nbsp; Та как може да се помисли или каже, че те са богове?

<br><b>[1:40]</b>&nbsp; При това и самите халдейци ги не зачитат: кога видят ням, който не може да говори, довеждат го при Ваала и молят да проговори, като че Ваал може да чувствува.

<br><b>[1:41]</b>&nbsp; И като забележат това, не могат да ги оставят, защото са неразумни.

<br><b>[1:42]</b>&nbsp; Жените, превързани с тръстикови връзки, седят на улиците, палейки кадиво от маслинени трици.

<br><b>[1:43]</b>&nbsp; И кога някоя от тях, увлечена от минувача, преспи с него - укорява другарката си, че не се е удостоила със същото, като нея, и че превръзката й не е скъсана.

<br><b>[1:44]</b>&nbsp; Всичко, което се върши у тях, е лъжливо. Затова как може да се мисли или говори, че те са богове?

<br><b>[1:45]</b>&nbsp; Направени са те от художници и златари; нищо друго не стават, освен това, каквото художниците са искали да ги направят.

<br><b>[1:46]</b>&nbsp; И които ги правят, не са дълговечни;

<br><b>[1:47]</b>&nbsp; та как направените от тях могат да бъдат богове? Те оставиха след себе си лъжа и срам на своите потомци.

<br><b>[1:48]</b>&nbsp; Кога ги сполети война и бедствия, жреците се съветват помежду си, де да се скрият с тях.

<br><b>[1:49]</b>&nbsp; Та как да се не разбере, че ония, които сами се не спасяват ни от войни, ни от бедствия, не са богове?

<br><b>[1:50]</b>&nbsp; Понеже те са дървени и обковани със злато и сребро, може да се познае, че те са лъжа; на всички народи и царе ще стане ясно, че те не са богове, а работа на човешки ръце, и в тях няма никакво божествено действие.

<br><b>[1:51]</b>&nbsp; Та кой след това не ще разбере, че те не са богове?

<br><b>[1:52]</b>&nbsp; Цар на страната те не поставят, дъжд на людете не дават;

<br><b>[1:53]</b>&nbsp; съд не отсъждат, обиден не защищават, понеже са безсилни

<br><b>[1:54]</b>&nbsp; като врани, които се намират между небе и земя. Защото и тогава, кога пламне капището на боговете дървени или обковани със злато и сребро, жреците им ще избягат и ще се спасят, - а те сами, като греди посред, ще изгорят.

<br><b>[1:55]</b>&nbsp; Ни на цар, ни на врагове те не могат се опря. Та как може да се приеме или помисли, че те са богове?

<br><b>[1:56]</b>&nbsp; Ни от крадци, ни от грабители не могат опази себе си тия богове, дървени и обковани със сребро и злато:

<br><b>[1:57]</b>&nbsp; като ги надминават по сила, те свалят златото, среброто и дрехите, които са на тях, и отиват си с плячката, а тия не могат сами на себе си да помогнат.

<br><b>[1:58]</b>&nbsp; Затова, по-добре е цар, който показва храброст, или полезен вкъщи съд, който стопанинът употребява, нежели лъжливи богове; или по-добре е врата вкъщи, която пази в нея имота, нежели лъжливи богове, или по-добре е дървен стълб в царски палат, нежели лъжливи богове.

<br><b>[1:59]</b>&nbsp; Слънце, месечина и звезди, бидейки светли и пращани за потреба, са благопослушни.

<br><b>[1:60]</b>&nbsp; Тъй и светкавицата всеки път, кога се явява, се вижда ясно; тъй и вятърът на всяка страна вее.

<br><b>[1:61]</b>&nbsp; И облаците, кога им Бог заповяда да минат над цяла вселена, изпълнят заповедта.

<br><b>[1:62]</b>&nbsp; Също огънят, който се праща отгоре да изтреби планини и гори, извършва отреденото; а тия не приличат на тях ни по вид, ни по сила.

<br><b>[1:63]</b>&nbsp; Та как може да се помисли или каже, че те са богове, когато не са силни ни съд да съдят, ни добро да правят на людете?

<br><b>[1:64]</b>&nbsp; И тъй, като знаете, че те не са богове, не бойте се от тях.

<br><b>[1:65]</b>&nbsp; Царе те не ще прокълнат, нито благословят;

<br><b>[1:66]</b>&nbsp; личби не ще покажат на небето и пред народите; не ще осветлят като слънцето и не ще озарят като месечината.

<br><b>[1:67]</b>&nbsp; Зверовете са по-добри от тях: като избягнат под заслон, могат да си помогнат.

<br><b>[1:68]</b>&nbsp; И тъй, от нищо ние не виждаме, че те са богове; затуй не бойте се от тях.

<br><b>[1:69]</b>&nbsp; Както плашило в градина нищо не овардя, тъй и техните дървени, обковани със злато и сребро богове.

<br><b>[1:70]</b>&nbsp; Също тъй техните дървени, обковани със злато и сребро богове, са като трънов храст в градина, върху който кацат всякакви птици, тъй и на труп, хвърлен в тъмнина.

<br><b>[1:71]</b>&nbsp; От пурпура и багреницата, които се скапват на тях, вие може да разумеете, че те не са богове; та най-после и те сами ще бъдат сядени и ще бъдат за позор в страната.

<br><b>[1:72]</b>&nbsp; И тъй, по-добре е човек праведен, който няма идоли, защото той е далеч от позор.

</font><br><br></td></tr></table></div></body>
<!-- Mirrored from dveri.bg/bible/oldtest.bg/31.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
</html>
