<HTML>
<!-- Mirrored from dveri.bg/bible/oldtest.bg/43.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
<!-- Added by HTTrack --><meta http-equiv="content-type" content="text/html;charset=Windows-1251" /><!-- /Added by HTTrack -->
<HEAD><TITLE>Книга на пророк Софония</TITLE>
<META http-equiv=Content-Type content="text/html; charset=windows-1251">
<META content="k.s." name=GENERATOR></HEAD>
<body bgcolor="#FFFFFF">
<p align="center">&nbsp; 
<div align="center">
  <table width="633" border="0">
    <tr> 
      <td> <font face="Verdana, Arial, Helvetica, sans-serif" size="4"><b><center>КНИГА НА ПРОРОК СОФОНИЯ
</center></b><br>
<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
1
</font> </b></td> </tr> </table></center>
<br><b>[1:1]</b>&nbsp; Слово Господне, което биде към Софония, син на Хусия, син на Годолия, син на Амория, син на Езекия, в дните на Иосия, син Амонов, цар иудейски.

<br><b>[1:2]</b>&nbsp; Всичко ще изтребя от лицето на земята - казва Господ:

<br><b>[1:3]</b>&nbsp; ще изтребя човеци и добитък, ще изтребя птици небесни и риби морски, и съблазните заедно с нечестивите; ще изтребя човеците от лицето на земята, казва Господ.

<br><b>[1:4]</b>&nbsp; И ще простра ръката Си върху Иудея и върху всички жители на Иерусалим; ще изтребя от това място остатъците на Ваала, името на жреците със свещениците,

<br><b>[1:5]</b>&nbsp; и ония, които върху покривите се покланят на воинството небесно, и ония от покланящите се, които се кълнат в Господа и се кълнат в царя си,

<br><b>[1:6]</b>&nbsp; и ония, които отстъпиха от Господа, не търсиха Господа и не Го подирват.

<br><b>[1:7]</b>&nbsp; Замълчи пред лицето на Господа Бога, защото близо е денят Господен. Вече приготви Господ жертвеното клане, назначи, кого да повика.

<br><b>[1:8]</b>&nbsp; И в деня на жертвата Господня Аз ще споходя князете, синовете на царя и всички, които се обличат в дреха на чуждоплеменници;

<br><b>[1:9]</b>&nbsp; ще споходя в оня ден всички, които прескачат праг, които дома на своя Господ напълнят с насилие и измама.

<br><b>[1:10]</b>&nbsp; И ще има в оня ден, казва Господ, вик при Рибни порти и ридание при другите порти и голямо разрушение на хълмовете.

<br><b>[1:11]</b>&nbsp; Плачете, жители от долната част на града, защото ще изчезне целият търговски народ, и изтребени ще бъдат натоварените със сребро.

<br><b>[1:12]</b>&nbsp; И в онова време Аз ще огледам Иерусалим със светило и ще накажа ония, които седят на дрождието си и казват в сърце си: "Господ не прави ни добро, ни зло", -

<br><b>[1:13]</b>&nbsp; и ще станат богатствата им плячка, и къщите им ще запустеят; те ще построят къщи, а няма да живеят в тях, ще насадят лозя, а вино от тях няма да пият.

<br><b>[1:14]</b>&nbsp; Близо е великият ден Господен, близо - и твърде бърза: вече се чува гласът на деня Господен. Горчиво ще завика тогава и най-храбрият!

<br><b>[1:15]</b>&nbsp; Ден на гняв е тоя ден, ден на скръб и на теснотия, ден на опустошение и разорение, ден на тъма и на мрак, ден на облак и на мъгла,

<br><b>[1:16]</b>&nbsp; ден на тръба и на боен вик против укрепени градове и високи кули.

<br><b>[1:17]</b>&nbsp; И Аз ще стесня човеците, и те ще ходят като слепи, защото съгрешиха против Господа, и разхвърлена ще бъде кръвта им като прах, и плътта им - като смет.

<br><b>[1:18]</b>&nbsp; Ни среброто им, нито златото им не ще може да ги спаси в деня на гнева Господен, и от огъня на ревността Му ще бъде погълната цялата тая земя, защото изтребване, и при това внезапно, ще извърши Той над всички жители земни.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
2
</font> </b></td> </tr> </table></center>
<br><b>[2:1]</b>&nbsp; Изучете се внимателно, изучете, народе необуздани,

<br><b>[2:2]</b>&nbsp; докле не е дошло определението - денят ще прехвръкне като мекина - докле не е дошъл върху ви пламенният гняв Господен, докле не е настъпил денят на яростта Господня.

<br><b>[2:3]</b>&nbsp; Потърсете Господа, всички смирени на земята, които изпълнявате законите Му; потърсете правдата, потърсете смиреномъдрието; може би ще се скриете в деня на гнева Господен.

<br><b>[2:4]</b>&nbsp; Защото Газа ще бъде напусната, и Аскалон ще опустее, Азот ще бъде изгонен посред ден, и Екрон ще се изкорени.

<br><b>[2:5]</b>&nbsp; Горко на жителите от приморската страна, на критския народ! Словото Господне е върху вас, хананейци, земя Филистимска! Аз ще те изтребя, и ти няма да имаш жители, -

<br><b>[2:6]</b>&nbsp; и ще стане приморската страна овчарска кошара и ограда за добитък.

<br><b>[2:7]</b>&nbsp; И тоя край ще се падне на остатъка от Иудиния дом, и ще пасат там и в къщите на Аскалон вечер ще си почиват, защото Господ, техният Бог, ще ги споходи и ще върне плена им.

<br><b>[2:8]</b>&nbsp; Чух Аз хулата на Моава и обидите на синовете Амонови, как те се подиграваха с Моя народ и се големееха на пределите му.

<br><b>[2:9]</b>&nbsp; Затова жив съм Аз! казва Господ Саваот, Бог Израилев: Моав ще бъде като Содом, и синовете на Амона ще бъдат като Гомора, притежание на коприва, солна ровина, пустиня навеки; остатъкът от народа Ми ще ги вземе плячка, и оцелелите от човеците Ми ще ги получат в наследство.

<br><b>[2:10]</b>&nbsp; Това им е за високомерието им, задето те се подиграваха и се големееха над народа на Господа Саваота.

<br><b>[2:11]</b>&nbsp; Страшен ще бъде за тях Господ: Той ще изтреби всички земни богове, и Нему ще се покланят - всеки от мястото си - всички острови на народите.

<br><b>[2:12]</b>&nbsp; И вие, етиопци, ще бъдете избити с Моя меч.

<br><b>[2:13]</b>&nbsp; Господ ще простре ръката Си на север, ще унищожи Асур и ще обърне Ниневия в развалини, в място сухо като пустиня,

<br><b>[2:14]</b>&nbsp; и стада ще лежат сред нея и всякакъв род животни; пеликан и еж ще нощуват в резбените й украшения; гласът им ще се разнася из прозорците, разрушението ще се покаже на вратните стълбове, защото няма да има на тях кедрова обложка.

<br><b>[2:15]</b>&nbsp; Ето какво ще стане тържествуващият град, който живее безгрижно и казва в сърце си: "аз съм, и няма други освен мене". Как стана той развалина, леговище за зверове! Всеки, минавайки покрай него, ще подсвирне и ще махне с ръка.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
3
</font> </b></td> </tr> </table></center>
<br><b>[3:1]</b>&nbsp; Горко на града нечист и омърсен, който притеснява!

<br><b>[3:2]</b>&nbsp; Не слуша гласа, не взима от наставления, на Господа не се уповава, към своя Бог не се приближава.

<br><b>[3:3]</b>&nbsp; Князете му посред него са рикащи лъвове, съдиите му - вечерни вълци, които не оставят до сутринта нито една кост.

<br><b>[3:4]</b>&nbsp; Пророците му са човеци лекомислени, вероломни; свещениците му оскверняват светинята, тъпчат закона.

<br><b>[3:5]</b>&nbsp; Господ е праведен посред него, не върши неправда, всяка сутрин явява Своя съд неизменно; но беззаконникът не знае срам.

<br><b>[3:6]</b>&nbsp; Аз изтребих народи - разрушени са твърдините им; пусти направих улиците им, тъй че никой не ходи по тях; разорени са градовете им: няма нито един човек, няма жители.

<br><b>[3:7]</b>&nbsp; Аз казах: "бой се само от Мене, приемай наставления!" и няма да бъде изтребено жилището му, и няма да го постигне злото, каквото му бях определил; а те прилежно се стараеха да покварват всичките си действия.

<br><b>[3:8]</b>&nbsp; И тъй, чакайте Ме, казва Господ, до оня ден, когато ще се дигна за опустошение; защото е определено от Мене да събера народи, да свикам царства, за да излея върху тях Моето негодувание, всичката ярост на Моя гняв; защото от огъня на яростта Ми ще бъде погълната цялата земя.

<br><b>[3:9]</b>&nbsp; Тогава Аз пак ще дам на народите чисти уста, та всички да призовават името на Господа и да Му служат единодушно.

<br><b>[3:10]</b>&nbsp; От страните отвъд реката на Етиопия поклонниците Ми - децата на Моите разпилени - ще Ми принесат дарове.

<br><b>[3:11]</b>&nbsp; В оня ден ти няма да се срамиш от своите различни постъпки, с каквито грешеше против Мене, защото тогава Аз ще отстраня из средата ти ония, които напразно се хвалеха със своята знатност, и няма вече да се превъзнасяш на светата Ми планина.

<br><b>[3:12]</b>&nbsp; Но ще оставя всред тебе народ смирен и прост, и те ще се уповават на името Господне.

<br><b>[3:13]</b>&nbsp; Остатъците от Израиля няма да вършат неправда, няма да говорят лъжа, и няма да се намери в устата им коварен език, защото сами ще се пасат и ще лежат, и никой няма да ги разтревожи.

<br><b>[3:14]</b>&nbsp; Ликувай, дъще Сионова! тържествувай, Израилю! весели се и радвай се от все сърце, дъще Иерусалимова!

<br><b>[3:15]</b>&nbsp; Господ отмени присъдата над тебе, изгони врага ти! Господ, Цар Израилев, е посред тебе: повече няма да видиш зло.

<br><b>[3:16]</b>&nbsp; В оня ден ще кажат на Иерусалим: "не бой се", и на Сион: "да не отслабват ръцете ти!

<br><b>[3:17]</b>&nbsp; Господ, Бог твой, е посред тебе: Той е силен да те спаси; ще се развесели за тебе с радост, ще бъде милостив по любовта Си, ще тържествува за тебе с песни".

<br><b>[3:18]</b>&nbsp; Тъгуващите за тържествени празненства Аз ще събера; твои са те, върху тях тежи укор.

<br><b>[3:19]</b>&nbsp; Ето, Аз ще стесня всички твои притеснители в онова време и ще спася онова, що хроми, ще събера разсеяното и ще ги туря на почит и именитост по цяла тая земя на техния укор.

<br><b>[3:20]</b>&nbsp; В онова време ще ви доведа и тогава пак ще ви събера; защото ще ви направя именити и почетни между всички земни народи, когато ще върна вашия плен пред очите ви, казва Господ.

</font><br><br></td></tr></table></div></body>
<!-- Mirrored from dveri.bg/bible/oldtest.bg/43.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
</html>