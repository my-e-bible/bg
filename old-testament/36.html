<HTML>
<!-- Mirrored from dveri.bg/bible/oldtest.bg/36.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
<!-- Added by HTTrack --><meta http-equiv="content-type" content="text/html;charset=Windows-1251" /><!-- /Added by HTTrack -->
<HEAD><TITLE>Книга на пророк Иоиля</TITLE>
<META http-equiv=Content-Type content="text/html; charset=windows-1251">
<META content="k.s." name=GENERATOR></HEAD>
<body bgcolor="#FFFFFF">
<p align="center">&nbsp; 
<div align="center">
  <table width="633" border="0">
    <tr> 
      <td> <font face="Verdana, Arial, Helvetica, sans-serif" size="4"><b><center>КНИГА НА ПРОРОК ИОИЛЯ
</center></b><br>
<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
1
</font> </b></td> </tr> </table></center>
<br><b>[1:1]</b>&nbsp; Слово Господне, което биде към Иоиля, син Витуилов.

<br><b>[1:2]</b>&nbsp; Чуйте това, старци, и внимавайте, всички жители на тая земя: бивало ли е такова нещо във ваши дни или в дните на бащите ви?

<br><b>[1:3]</b>&nbsp; Разказвайте за него на децата си; а децата ви да разказват на децата си, а техните деца - на следния род:

<br><b>[1:4]</b>&nbsp; каквото остана от гъсеници, изядоха скакалци; каквото остана от скакалци, изядоха червеи; а що остана от червеи, доядоха бръмбари.

<br><b>[1:5]</b>&nbsp; Събудете се, пияници, плачете и ридайте всички, които пиете вино, за гроздовия сок, защото е отнет от устата ви!

<br><b>[1:6]</b>&nbsp; Защото дойде против земята ми народ силен и безброен; зъбите му - зъби лъвски, и челюстите му - като на лъвица.

<br><b>[1:7]</b>&nbsp; Опустоши той лозата ми, и смоковницата ми изпочупи, обели я до голо и хвърли; станаха бели клоните й.

<br><b>[1:8]</b>&nbsp; Плачи', както плаче млада жена, препасана с вретище, за мъжа на младините си!

<br><b>[1:9]</b>&nbsp; Прекрати се хлебен принос и възлияние в дома Господен; плачат свещениците, служители Господни.

<br><b>[1:10]</b>&nbsp; Опустошено е полето, тъгува земята, защото е изтребено житото; изсъхна гроздов сок, повяхна маслина.

<br><b>[1:11]</b>&nbsp; Червете се от срам, земеделци, ридайте, лозари, за пшеницата и ечемика, защото жътвата по нивите загина,

<br><b>[1:12]</b>&nbsp; лоза изсъхна, смоковница повяхна; нарът, палмата и ябълката - всички дървета по полето изсъхнаха; поради това и веселбата у синовете човешки изчезна.

<br><b>[1:13]</b>&nbsp; Препашете се с вретище и плачете, свещеници! ридайте, служители на олтара! влезте и нощувайте във вретища, служители на моя Бог! защото няма вече в дома на вашия Бог хлебен принос и възлияние.

<br><b>[1:14]</b>&nbsp; Назначете пост, обявете тържествено събрание, свикайте старците и всички жители на тая страна в дома на Господа, вашия Бог - и викайте към Господа.

<br><b>[1:15]</b>&nbsp; О, какъв ден! защото денят Господен е близо: като опустошение от Всемощния ще дойде той.

<br><b>[1:16]</b>&nbsp; Не пред наши очи ли се отнима храната, и от дома на нашия Бог - веселба и радост?

<br><b>[1:17]</b>&nbsp; Изгниха зърна под буците си, запустяха житници, срутени са клетове, защото няма вече жито.

<br><b>[1:18]</b>&nbsp; Как стене добитъкът, тъжно ходят стада волове, защото няма за тях паша; мъчат се и стада овци.

<br><b>[1:19]</b>&nbsp; Към Тебе, Господи, викам, защото огън погълна злачните пасбища на пустинята, и пламък опърли всички дървета на полето.

<br><b>[1:20]</b>&nbsp; Дори и животните на полето викат към Тебе, защото пресъхнаха водните потоци, и огън изтреби пасбищата в пустинята.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
2
</font> </b></td> </tr> </table></center>
<br><b>[2:1]</b>&nbsp; Тръбете с тръба на Сион и бийте тревога на светата Ми планина; нека треперят всички жители земни, защото настъпва денят Господен, понеже е близо той -

<br><b>[2:2]</b>&nbsp; денят на тъма и мрак, ден облачен и мъглив: като утринна зора се шири по планини народ многоброен и силен, какъвто не е имало отвека и няма да бъде след това от рода в род.

<br><b>[2:3]</b>&nbsp; Пред него огън поглъща, а зад него пламък пали; пред него земята е като градина Едемска, а зад него ще бъде опустошена степ, и за никого няма да има спасение от него.

<br><b>[2:4]</b>&nbsp; Видът му е като вид на коне, и скачат те като конници;

<br><b>[2:5]</b>&nbsp; скачат по планински върхове като че с тропот от колесници, като че с прасък от огнен пламък, който поглъща слама, - като силен народ, построен за бой.

<br><b>[2:6]</b>&nbsp; Щом се появи, ще затреперят народи; на всички лицата ще побледнеят.

<br><b>[2:7]</b>&nbsp; Като борци те тичат и като храбри воини се катерят по стени, и всеки върви по своя път и не се отбива от пътя си.

<br><b>[2:8]</b>&nbsp; Не се тласкат един други, всеки върви по пътя си, и падат върху копия, но остават невредими.

<br><b>[2:9]</b>&nbsp; Тичат по града, качват се по стени, възлизат на къщи, влизат в прозорци като крадци.

<br><b>[2:10]</b>&nbsp; Пред тях ще се потресе земята, ще се разклати небето, слънце и месечина ще потъмнеят и звездите ще загубят светлината си.

<br><b>[2:11]</b>&nbsp; И Господ ще издаде гласа Си пред Своето воинство, защото твърде многобройно е Неговото опълчение, и мощен е изпълнителят на словото Му; защото велик е денят Господен и твърде страшен, и кой ще го изтърпи?

<br><b>[2:12]</b>&nbsp; Но и сега още казва Господ: обърнете се към Мене от все сърце с пост, плач и ридание.

<br><b>[2:13]</b>&nbsp; Раздирайте сърцата си, а не дрехите си, и се обърнете към Господа, вашия Бог; защото Той е благ и милосърден, дълготърпелив и многомилостив, и съжалява за злочестината.

<br><b>[2:14]</b>&nbsp; Кой знае, дали Той не ще се смили и не ще остави подир Себе Си благословение - хлебен принос и възлияние на Господа, вашия Бог?

<br><b>[2:15]</b>&nbsp; Затръбете с тръба на Сион, наредете пост и обявете тържествено събрание.

<br><b>[2:16]</b>&nbsp; Съберете народа, свикайте събрание, поканете старци, съберете деца и кърмачета; нека излезе младоженец от своя чертог, и невеста - от своята горница.

<br><b>[2:17]</b>&nbsp; Между притвора и жертвеника нека плачат свещениците, служители Господни, и да казват: "смили се, Господи, над народа Си, не предавай наследието Си на поругание, та да се не подиграват с него народите! Защо да казват между народите: де е техният Бог?"

<br><b>[2:18]</b>&nbsp; Тогава Господ ще възревнува за земята Си и ще се смили над народа Си.

<br><b>[2:19]</b>&nbsp; И ще отговори Господ и ще рече на Своя народ: ето, Аз ще ви пратя хляб, вино и дървено масло, и ще се насищате с тях, и вече няма да ви предам за поругание на народите.

<br><b>[2:20]</b>&nbsp; И дошлия от север ще махна от вас и ще го изгоня в безводна и пуста земя: предното му пълчище - в източното море, а задното - в западното море, и ще се понесе от него зловоние и ще се дигне от него смрад, понеже той направи голямо зло.

<br><b>[2:21]</b>&nbsp; Не се бой, земьо: радвай се и се весели, защото Господ е велик, за да направи това.

<br><b>[2:22]</b>&nbsp; Не се бойте, полски добитъци, защото пасбищата на пустинята ще се покрият с трева, дървото ще даде своя плод, смоковницата и лозата ще покажат силата си.

<br><b>[2:23]</b>&nbsp; И вие, чеда Сионови, радвайте се и се веселете у Господа, вашия Бог; защото Той ще ви даде дъжд умерено и ще ви праща дъжд, дъжд ранен и късен, както по-преди.

<br><b>[2:24]</b>&nbsp; И ще се напълнят гумна с жито и ще се препълнят чебри с гроздов сок и дървено масло.

<br><b>[2:25]</b>&nbsp; И ще ви отщетя за ония години, които изпоядоха скакалци, червеи, бръмбари и гъсеници - голямата Ми войска, която пратих върху вас.

<br><b>[2:26]</b>&nbsp; И до насита ще ядете и ще се насищате и славите името на Господа, вашия Бог, Който чудно нещо извърши с вас, и няма да се посрами Моят народ вовеки.

<br><b>[2:27]</b>&nbsp; И ще познаете, че Аз съм посред Израиля и Аз съм Господ, Бог ваш, и няма други, и Моят народ няма да се посрами вовеки.

<br><b>[2:28]</b>&nbsp; И ето, след това ще излея от Моя Дух върху всяка плът, и ще пророкуват синовете ви и дъщерите ви; старците ви ще сънуват сънища, и момците ви ще виждат видения.

<br><b>[2:29]</b>&nbsp; Също и върху роби и робини в ония дни ще излея от Моя Дух.

<br><b>[2:30]</b>&nbsp; И ще покажа личби на небе и земя: кръв, огън и стълбове дим.

<br><b>[2:31]</b>&nbsp; Слънцето ще се превърне в тъмнина, и месечината - в кръв, преди да настъпи денят Господен, велик и страшен.

<br><b>[2:32]</b>&nbsp; И тогава всеки, който призове името Господне, ще се спаси; защото на планина Сион и в Иерусалим ще бъде спасението, както казва Господ, и у останалите, които ще повика Господ.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
3
</font> </b></td> </tr> </table></center>
<br><b>[3:1]</b>&nbsp; Защото ето, в ония дни и в онова същото време, когато върна пленството на Иуда и Иерусалим,

<br><b>[3:2]</b>&nbsp; ще събера всички народи и ще ги доведа в долината на Иосафата, и там ще произведа над тях съд за Моя народ и за Моето наследство - Израиля, когото те разпиляха между народите, и разделиха земята Ми.

<br><b>[3:3]</b>&nbsp; И за Моя народ те хвърляха жребие и даваха момче за блудница, и продаваха момиче за вино и пиеха.

<br><b>[3:4]</b>&nbsp; И какво сте Ми вие, Тире и Сидоне и всички окръзи филистимски? Искате ли да Ми отплатите? искате ли да Ми въздадете? Лесно и скоро Аз ще обърна отплатата ви върху вашите глави,

<br><b>[3:5]</b>&nbsp; защото вие взехте среброто Ми и златото Ми, и най-добрите Ми скъпоценности внесохте в капищата си;

<br><b>[3:6]</b>&nbsp; синовете на Иуда и синовете на Иерусалим продавахте на синовете елински, за да ги отстраните от пределите им.

<br><b>[3:7]</b>&nbsp; Ето, Аз ще ги дигна от онова място, дето ги продадохте, и ще обърна вашата отплата върху главите ви.

<br><b>[3:8]</b>&nbsp; И ще предам синовете ви и дъщерите ви в ръцете на синовете Иудини, и те ще ги продадат на савейци, народ далечен; тъй е казал Господ.

<br><b>[3:9]</b>&nbsp; Прогласете за това между народите, пригответе се за война, дигнете юнаците; нека излязат, нека се подигнат всички ратоборци.

<br><b>[3:10]</b>&nbsp; Прековете ралата си на мечове и сърповете си - на копия; слабият нека казва: силен съм.

<br><b>[3:11]</b>&nbsp; Бързайте и се стичайте, всички околни народи, и се съберете; натам, Господи, води юнаците Си.

<br><b>[3:12]</b>&nbsp; Нека станат народите и слязат в долината на Иосафата; защото там Аз ще седна, за да съдя народите отвред.

<br><b>[3:13]</b>&nbsp; Турете на работа сърпове, защото жътвата е узряла; идете, спуснете се, защото линът е пълен, и чебрите се препълват, понеже злобата им е голяма.

<br><b>[3:14]</b>&nbsp; Тълпи, тълпи в съдната долина! защото близо е денят Господен в съдната долина!

<br><b>[3:15]</b>&nbsp; Слънце и месечина ще потъмнеят, и звездите ще изгубят блясъка си.

<br><b>[3:16]</b>&nbsp; И ще загърми Господ от Сион и ще издаде гласа Си от Иерусалим; ще потреперят небе и земя; но Господ ще бъде защита на Своя народ и отбрана за синовете Израилеви.

<br><b>[3:17]</b>&nbsp; Тогава ще познаете, че Аз съм Господ, Бог ваш, Който обитава на Сион, на светата Моя планина; и ще стане Иерусалим светиня, и няма вече другоплеменници да преминават през него.

<br><b>[3:18]</b>&nbsp; И ето, в оня ден от планините вино ще капе, и от ридовете мляко ще потече, и всички долища иудейски ще се напълнят с вода, а от дома Господен ще излезе извор и ще напоява долина Ситим.

<br><b>[3:19]</b>&nbsp; Египет ще стане пустиня, и Едом ще стане пуста степ, задето те притесняваха синовете Иудини и проливаха невинна кръв в земята им.

<br><b>[3:20]</b>&nbsp; А Иуда ще живее вечно, и Иерусалим - от рода в род.

<br><b>[3:21]</b>&nbsp; Аз ще измия кръвта им, която не съм измил още, и Господ ще обитава на Сион.

</font><br><br></td></tr></table></div></body>
<!-- Mirrored from dveri.bg/bible/oldtest.bg/36.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
</html>