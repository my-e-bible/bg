<HTML>
<!-- Mirrored from dveri.bg/bible/oldtest.bg/44.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
<!-- Added by HTTrack --><meta http-equiv="content-type" content="text/html;charset=Windows-1251" /><!-- /Added by HTTrack -->
<HEAD><TITLE>Книга на пророк Агей</TITLE>
<META http-equiv=Content-Type content="text/html; charset=windows-1251">
<META content="k.s." name=GENERATOR></HEAD>
<body bgcolor="#FFFFFF">
<p align="center">&nbsp; 
<div align="center">
  <table width="633" border="0">
    <tr> 
      <td> <font face="Verdana, Arial, Helvetica, sans-serif" size="4"><b><center>КНИГА НА ПРОРОК АГЕЙ
</center></b><br>
<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
1
</font> </b></td> </tr> </table></center>
<br><b>[1:1]</b>&nbsp; През втората година на цар Дария, в шестия месец, на първия ден от месеца, биде слово Господне чрез пророк Агея към Зоровавеля, син Салатиилев, управител на Иудея, и към Иисуса, син Иоседеков, велик иерей.

<br><b>[1:2]</b>&nbsp; Тъй рече Господ Саваот: тоя народ казва: "не е дошло още време, не е време да се строи дом Господен".

<br><b>[1:3]</b>&nbsp; И биде слово Господне чрез пророк Агея:

<br><b>[1:4]</b>&nbsp; а за самите вас време ли е да живеете в своите украсени домове, когато тоя Дом е запустял?

<br><b>[1:5]</b>&nbsp; Затова сега тъй казва Господ Саваот: обърнете сърцето си върху вашите пътища.

<br><b>[1:6]</b>&nbsp; Вие сеете много, а събирате малко; ядете, но се не насищате; пиете, но се не напивате; обличате се, а се не стопляте; оня, който изработва заплата, изработва за пробита кесия.

<br><b>[1:7]</b>&nbsp; Тъй казва Господ Саваот: обърнете сърцето си върху пътищата си.

<br><b>[1:8]</b>&nbsp; Възлезте на планината, носете дървета и стройте храм; и Аз ще благоволя към него и ще се прославя, казва Господ.

<br><b>[1:9]</b>&nbsp; Очаквате много, излиза малко, и каквото донесете вкъщи, това Аз ще развея. За какво? казва Господ Саваот: за Моя дом, който е запустял, когато пък вие тичате, всеки към къщата си.

<br><b>[1:10]</b>&nbsp; Тъкмо поради това небето се затвори и ви не дава роса, и земята не дава произведенията си.

<br><b>[1:11]</b>&nbsp; И Аз повиках суша върху земя, върху планини, върху жито, върху гроздов сок, върху дървено масло и върху всичко, което произвежда земята, и върху човек и върху добитък и върху всеки ръчен труд.

<br><b>[1:12]</b>&nbsp; И Зоровавел, син Салатиилев, и Иисус, син Иоседеков, и целият останал народ послушаха гласа на Господа, своя Бог, и думите на пророк Агея, като пратеник на техния Господ Бог, и народът се побоя от Господа.

<br><b>[1:13]</b>&nbsp; Тогава Агей, вестител Господен, изпратен от Господа, рече към народа: "Аз съм с вас!" казва Господ.

<br><b>[1:14]</b>&nbsp; И Господ възбуди духа на Зоровавеля, син Салатиилев, управител на Иудея, духа на Иисуса, син Иоседеков, велик иерей, и духа на целия остатък от народа, - и те дойдоха и почнаха да работят в дома на Господа Саваота, своя Бог,

<br><b>[1:15]</b>&nbsp; в двайсет и четвъртия ден на шестия месец, през втората година на цар Дария.


<br><br><center><table width="135" border="10" height="79"><tr><td align="center" valign="middle"><b><font face="Times New Roman, Times, serif" size="6">
2
</font> </b></td> </tr> </table></center>
<br><b>[2:1]</b>&nbsp; На седмия месец, на двайсет и първия ден от месеца, биде слово Господне чрез пророк Агея:

<br><b>[2:2]</b>&nbsp; кажи сега на Зоровавеля, син Салатиилев, управител на Иудея, и на Иисуса, син Иоседеков, велик иерей, и на остатъка от народа:

<br><b>[2:3]</b>&nbsp; кой остана между вас, който е видял тоя Дом в предишната му слава, и какъв го вие виждате сега? Не е ли той във вашите очи като да е нищо?

<br><b>[2:4]</b>&nbsp; Но ободри се сега, Зоровавеле, казва Господ, ободри се, Иисусе, сине Иоседеков, велики иерею! ободри се, цели народе на тая земя, казва Господ, и работете, защото Аз съм с вас, казва Господ Саваот.

<br><b>[2:5]</b>&nbsp; Моят завет, който сключих с вас, кога излязохте из Египет, и Моят Дух пребъдва среди вас: не бойте се!

<br><b>[2:6]</b>&nbsp; Защото тъй казва Господ Саваот: още един път, - и ето, скоро ще бъде, - ще потреса небе и земя, море и суша;

<br><b>[2:7]</b>&nbsp; ще потреса всички народи, - и ще дойде Желаният от всички народи; ще изпълня тоя Дом със слава, казва Господ Саваот.

<br><b>[2:8]</b>&nbsp; Среброто е Мое и златото е Мое, казва Господ Саваот.

<br><b>[2:9]</b>&nbsp; Славата на тоя последен храм ще бъде по-голяма, отколкото на предишния, казва Господ Саваот; и на това място ще дам мир, казва Господ Саваот.

<br><b>[2:10]</b>&nbsp; На двайсет и четвъртия ден от деветия месец, през втората година на Дария, биде слово Господне чрез пророк Агея:

<br><b>[2:11]</b>&nbsp; тъй казва Господ Саваот: попитай свещениците за закона и кажи:

<br><b>[2:12]</b>&nbsp; ако някой носеше осветено месо в полата на дрехата си и с полата си се допре до хляб, или до нещо варено, или до вино, или до елей, или до някоя храна, ще стане ли това свещено? И отговориха свещениците и рекоха: не.

<br><b>[2:13]</b>&nbsp; Сетне рече Агей: ако пък се допре до всичко това някой, който се е осквернил от допиране до мъртвец, ще стане ли това нечисто? И отговориха свещениците и рекоха: ще стане нечисто.

<br><b>[2:14]</b>&nbsp; Тогава отговори Агей и рече: такъв е тоя народ, такова е това племе пред Мене, казва Господ, и такива са всички дела на ръцете им! И каквото те принасят там, всичко е нечисто.

<br><b>[2:15]</b>&nbsp; Сега обърнете сърцето си за времето от тоя ден и назад, когато още не беше положен камък върху камък в храма Господен.

<br><b>[2:16]</b>&nbsp; Дохождаха при кръстец, който може да даде двайсет мери, и се оказваха само десет; дохождаха при чебър, за да нагребат петдесет мери от него, и се оказваха само двайсет.

<br><b>[2:17]</b>&nbsp; Поразявах ви с главня и с жълтеница по житата и с градушка във всички трудове на ръцете ви; но вие не се обръщахте към Мене, казва Господ.

<br><b>[2:18]</b>&nbsp; Обърнете сърцето си за времето от тоя ден и назад, от двайсет и четвъртия ден на деветия месец, от оня ден, когато беше основан храмът Господен; обърнете сърцето си:

<br><b>[2:19]</b>&nbsp; има ли още в житниците семе? досега ни лоза, ни смокиня, ни нар, ни маслина не даваха плод; а от тоя ден Аз ги благославям.

<br><b>[2:20]</b>&nbsp; И биде слово Господне към Агея повторно на двайсет и четвъртия ден от месеца, и казано бе:

<br><b>[2:21]</b>&nbsp; кажи на Зоровавеля, управителя на Иудея: ще разтърся небе и земя;

<br><b>[2:22]</b>&nbsp; ще срутя престоли на царства и ще изтребя силата на царствата езически; ще превърна колесници и седещите на тях, и повалени ще бъдат конете и конниците им, един с меча на другиго.

<br><b>[2:23]</b>&nbsp; В оня ден, казва Господ Саваот, ще те взема, Зоровавеле, сине Салатиилев, рабе Мой, казва Господ, и ще те държа като печат, защото те избрах, казва Господ Саваот.

</font><br><br></td></tr></table></div></body>
<!-- Mirrored from dveri.bg/bible/oldtest.bg/44.htm by HTTrack Website Copier/3.x [XR&CO'2014], Mon, 16 Jan 2023 18:50:52 GMT -->
</html>